Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Zaaknummer   JB.21.002269.001
Datum        20 april 2021
Onderwerp    Advies naar aanleiding van het bezwaarschrift van [NAAM] college,

1. Inleiding
Op 11 december 2020 heeft de handhaver, namens u, de fiets van [NAAM] (hierna:
bezwaarde) verwijderd van de locatie Herengracht te Amsterdam en opgeslagen bij het
Fietsdepot. De fiets stond volgens het besluit langer dan zes weken onafgebroken ongebruikt op
straat geparkeerd. Het besluit is op 1 december 2020 bekendgemaakt. Tegen dit besluit is een
bezwaarschrift ingediend.

2. Advies
De commissie adviseert u:
. Het bezwaarschrift ontvankelijk te verklaren-
. het bezwaar ongegrond te verklaren-
. het bestreden besluit in stand te laten-
. geen kostenvergoeding toe te kennen.

Hieronder leest u hoe de commissie dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] voert aan dat de tijd dat de sticker op zijn fiets heeft gezeten, anderhalve
week, te kort is. Dit is niet billijk noch redelijk.

4. Horen
Op 29 maart 2021 heeft er telefonisch contact plaatsgevonden met bezwaarde met instemming
van bezwaarde. [NAAM] heeft toen zijn bezwaren herhaald en benadrukt. Daarnaast gaf
bezwaarde het volgende aan:
. [NAAM] gaf aan een sticker op zijn fiets te hebben gekregen waar één week ruimte in
zat. [NAAM] stelt dat hij dus binnen een week de fiets moest weghalen en gebruiken.
Dit is een te korte termijn. [NAAM] gaf aan dat hij online had gelezen dat één week
begunstigingstermijn enkel in spoedeisende zaken wordt gegeven.
. [NAAM] gaf aan door [NAAM] de fiets te weinig te gebruiken, omdat hij niet naar zijn
werk gaat.

.  Daarnaast gaf bezwaarde aan dat de sticker op 1 januari 2021 op zijn fiets is geplakt.
[NAAM] vindt dit een vreemde dag, gelet op het feit dat het een feestdag betrof.
.  Verder gaf bezwaarde aan dat het lastig voor hem is om zijn fiets in zijn straat te parkeren.
[NAAM] is woonachtig in de Herenstraat en daar kan hij zijn fiets in het fietsenrek niet
kwijt. [NAAM] heeft geen balkon of tuin, dus zijn fiets binnen zetten is voor hem geen
mogelijkheid.
. [NAAM] voert aan dat er voldoende ruimte moet zijn, zodat hij zijn fiets zonder
problemen kan parkeren. Er zijn namelijk te weinig parkeergelegenheden in de buurt.
.  Tot slot gaf bezwaarde aan dat er veel oude fietsen in de stalling staan welke niet
verwijderd worden.

5. Juridisch kader
Ingevolge artikel 4.27 lid 2a van de Algemene Plaatselijke Verordening (APV) is het verboden om
in een door het college aangewezen gebied langer te parkeren dan een door het college te bepalen
periode. Het gebied binnen de Ring A10 (met uitzondering van Noord) is door het college
aangewezen als gebied waar een fiets niet langer dan zes weken op dezelfde plaats mag parkeren,
zonder wezenlijke onderbreking.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fietsen volgens de juiste procedure heeft plaatsgevonden.

6.1 Ten aanzien van het besluit
De locatie Herengracht valt in het aangewezen gebied binnen de Ring A10. Op deze locatie geldt
een maximale parkeerduur van zes weken. Deze maximale parkeerduur geldt zowel binnen als
buiten de fietsparkeervoorzieningen. Met dit beleid wil de gemeente de bestaande
parkeerplekken beter benutten.

Uit het constateringsformulier en de foto's blijkt dat de fiets van bezwaarde langer dan zes weken
zonder wezenlijke onderbreking geparkeerd is geweest. Gebleken is dat de fiets van bezwaarde op
5 oktober 2020 door de handhavers van een onopvallend constateringsmiddel is voorzien onder
het spatbord. Op 1 december 2020 is gecontroleerd of de fiets van zijn plek is geweest. Uit het
intact zijn van het constateringsmiddel bleek dat bezwaarde zijn fiets in de tussenliggende periode
niet heeft gebruikt.

1 Gemeenteblad 13 maart 2020, nr. 65635, 'Besluit van burgemeester en wethouders van de gemeente
Amsterdambetreffende aanwijzing van stadsdeel Centrum als gebied met een maximale(brom-)fietsparkeerduur van zes
weken, met uitzondering van het gebied rond NS-station Amsterdam Centraal- de aanwijzing van gebied Leidseplein en
omgeving als gebied waar fietsen en bromfietsen uitsluitend geplaatst mogen worden in de voor die categorie bestemde
parkeervoorzieningen'.

Overtreding van artikel 4.27 lid 2a van de APV staat hiermee vast.

In een gebied met een maximale parkeerduur van zes weken krijgt de eigenaar vanaf het
aanbrengen van de sticker zeven dagen de tijd om de fiets te gebruiken. Uit het
constateringsformulier blijkt dat de sticker op 1 december 2020 is aangebracht en dat de fiets op
11 december 2020 is verwijderd. Uit de foto's, die zijn gemaakt op het moment van verwijdering,
blijkt dat het aangebrachte constateringsmiddel nog intact was.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] voert aan dat de tijd dat de sticker op zijn fiets heeft gezeten, anderhalve week, te kort
is. Dit is niet billijk noch redelijk. [NAAM] gaf aan dat hij online had gelezen dat één week
begunstigingstermijn enkel in spoedeisende zaken wordt gegeven. Hiertoe wordt als volgt
overwogen.

Hetgeen bezwaarde aanhaalt heeft betrekking op de begunstigingstermijn. Herhaald wordt dat in
een gebied met een maximale parkeerduur van zes weken de eigenaar vanaf het aanbrengen van
de sticker zeven dagen de tijd krijgt om de fiets te gebruiken. Een langere begunstigingstermijn
wordt gelet op de druk op de openbare ruimte in het gebied en de aanzuigende werking van
verkeerd geparkeerde fietsen niet wenselijk geacht en zou in feite leiden tot het gedogen van
overtredingen. De begunstigingstermijn is overigens een gestandaardiseerde termijn waarbinnen
een overtreder de overtreding zelf ongedaan kan maken. Dat de overtreder daartoe feitelijk niet in
staat was, doet daar niet aan af. Dit standpunt wordt bevestigd door een uitspraak van de
Rechtbank Den Haag.2 Nu uit het constateringsformulier volgt dat de gegeven
begunstigingstermijn is gehonoreerd, mocht de fiets worden verwijderd en wordt het bezwaar van
bezwaarde niet gevolgd

[NAAM] gaf aan door [NAAM] de fiets te weinig te gebruiken. Dit, omdat hij niet naar het werk
gaat.

Hoewel wij begrip hebben voor de aangevoerde omstandigheden, doet de situatie rond het
Coronavirus niet af aan de aangewezen gebieden en de geconstateerde overtreding. Gelet op de
periode waarin de overtreding is geconstateerd en het moment waarop de fiets is voorzien van
een sticker, wordt opgemerkt dat het gestelde bezwaarde niet ontslaat van de plicht om zijn fiets
volgens de daarvoor geldende regels voor de parkeerduur te parkeren. [NAAM] heeft geen
omstandigheden aangevoerd die anders doen beslissen. Het kan voorkomen dat iemand een fiets
voor een langere tijd niet kan gebruiken wegens omstandigheden. De beste oplossing is dan om
de fiets binnen te zetten. Indien dit niet mogelijk is wordt geadviseerd buren of vrienden te vragen
om de fiets in de gaten te houden. Als de gemeente een sticker op de fiets heeft geplakt, dient de
sticker te worden verwijderd én de fiets in gebruik te worden genomen. De fiets wordt dan niet
verwijderd.

2 Rb Amsterdam, 26 september 2018, ECLI:NL:RBAMS:2018:7511. .

Verder gaf bezwaarde aan dat het lastig voor hem is om zijn fiets in zijn straat te parkeren.
[NAAM] is woonachtig in de Herenstraat en daar kan hij zijn fiets in het fietsenrek niet kwijt.
[NAAM] heeft geen balkon of tuin, dus is zijn fiets binnen zetten voor hem geen mogelijkheid.
[NAAM] voert aan dat er voldoende ruimte moet zijn, zodat hij zijn fiets zonder problemen kan
parkeren. Er zijn namelijk te weinig parkeergelegenheden in de buurt.

Overwogen wordt dat indien er op de betreffende locatie geen vrije plek voorhanden is, dit nog
niet betekent dat een fiets ongebruikt in de openbare ruimte geparkeerd mag worden. Vaak is er
in de nabije omgeving nog wel een voorziening waar wel ruimte is om de fiets te parkeren. Daarbij
wordt er hard gewerkt aan het uitbreiden van fietsenstallingen op bekende knelpunten. In 2020
zullen er 40.000 extra stallingsplekken zijn ten opzichte van 2015. Een deel hiervan is thans reeds
gerealiseerd.3

Tot slot gaf bezwaarde aan dat er veel oude fietsen in de stalling staan welke niet verwijderd
worden.

[NAAM] geeft aan dat andere in overtreding staande fietsen niet zijn verwijderd. [NAAM]
beroept zich daarmee op het gelijkheidsbeginsel. Overwogen wordt dat dit beroep op het
gelijkheidsbeginsel niet slaagt. Dat andere fietsen niet zijn verwijderd, leidt er niet toe dat
bezwaarde zijn fiets onterecht is verwijderd.

7. Conclusie
Op grond van het voorgaande is de commissie van oordeel dat het bezwaar ongegrond is en dat
het bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mevrouw [NAAM] Gemeente Amsterdam, 'Kader Fietsparkeren: meer plek in het rek', 22 mei 2015, https://www.amsterdam.nl/parkeren-
verkeer/fiets/kader-fietsparkeren