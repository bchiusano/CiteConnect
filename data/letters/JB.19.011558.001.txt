Advies van de bezwaarschriftencommissie Juridisch Bureau

Aan          Het college van burgemeesters en wethouders van de gemeente Amsterdam
Zaaknummer  JB.19.011558.001
Datum        14 oktober 2019
Onderwerp    Advies naar aanleiding van het bezwaarschrift van de heer [NAAM] college,

1 Inleiding
Op 9 juli 2019 heeft de handhaver, namens u, de fiets van (hierna: bezwaarde) verwijderd van de
locatie Matthijs Vermeulenpad te Amsterdam. De fiets van bezwaarde stond volgens het besluit
niet geparkeerd in de daarvoor bestemde voorziening. Het besluit is volgens het
constateringsformulier op 9 juli 2019 bekendgemaakt.

Tegen dit besluit is tijdig een bezwaarschrift ingediend.

2 Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  het verzoek om kostenvergoeding af te wijzen.

Hieronder leest u hoe de commissie tot dit advies is gekomen.

3 Bezwaren
Samengevat luiden de bezwaren in het bezwaarschrift als volgt:
- [NAAM] geeft aan dat hij het niet rechtvaardig vindt dat een andere fiets voorzien van een
rode sticker  niet is verwijderd en zijn fiets wel. Zijn fiets is omstreeks 11:00 uur verwijderd
terwijl de andere fiets om 13:46 niet was verwijderd.
- [NAAM] verzoekt om vergoeding van de door hem aan het Fietsdepot betaalde
administratiekosten van ? 35,-.

4 Horen van bezwaarde
Op 10 oktober 2019 heeft er telefonisch contact plaatsgevonden met bezwaarde. [NAAM] heeft
ingestemd met telefonisch horen. Kort samengevat heeft hij zijn bezwaren als volgt toegelicht:
- [NAAM] geeft aan dat hem geen waarschuwing is gegeven om de fiets te verwijderen-
- [NAAM] geeft aan dat hij nooit eerder heeft meegemaakt dat zijn fiets is verwijderd en hij
niet op de hoogte was van de fietsverwijdering-

- [NAAM] geeft aan dat hij het niet rechtvaardig vindt dat andere fietsen niet zijn
verwijderd.

5 Juridisch kader
Ingevolge artikel 4.27, lid 3 en 4, van de Algemene Plaatselijke Verordening (hierna: APV)  kan in
het belang van de veiligheid en ter voorkoming van hinder een gebied worden aangewezen waarin
fietsen uitsluitend in de daarvoor bestemde voorziening (lees: een fietsenrek, fietsparkeervak of
stalling) mogen worden geparkeerd. Door het intensief gebruik en hoge fietsparkeerdruk is het
gebied rond het NS-station Amsterdam Zuid door het college van burgemeester en wethouders
aangewezen als gebied waarin het verboden is om fietsen buiten de daarvoor bestemde
voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6 Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de
parkeervoorzieningen te parkeren.

Uit het constateringsformulier en de foto's die zijn gemaakt bij verwijdering van de fiets, blijkt dat
de fiets buiten de daarvoor bestemde voorziening geparkeerd stond. Bepalend is hoe de
handhaver de fiets heeft aangetroffen. Overtreding van artikel 4.27, lid 4, APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Uit het
constateringsformulier en de foto's die zijn gemaakt bij de verwijdering van de fiets blijkt dat de
sticker op 9 juli 2019 om 10:00 uur is geplaatst, en dat de fiets op 9 juli 2019 om 11:28 uur is
verwijderd.

Hieruit volgt dat u de juiste procedure heeft gevolgd bij het verwijderen van de fiets.

[NAAM] voert aan dat hem geen waarschuwing is gegeven om de fiets te verwijderen. De
commissie overweegt hierover als volgt.

1 Gemeenteblad van 3 mei 2016,nr 55896, 'Aanwijzen gebieden bij NS-stations met maximale fietsparkeerduur en vaststellen

Volgens de uitspraak van Rechtbank Den Haag van 10 oktober 20162  is de sticker op de fiets het
besluit. Op de foto's die op het moment van verwijderen van de fiets door de handhaver zijn
gemaakt, is te zien dat de fiets van bezwaarde voorzien was van een sticker. Herhaald wordt dat
uit het constateringsformulier blijkt dat de sticker op 9 juli 2019 om 10:00 uur is aangebracht. Op
de sticker staat vermeld dat de fiets verwijderd wordt op 9 juli vanaf 11:00 uur. Uit het
constateringsformulier blijkt dat de fiets op 9 juli 2019 om 11:28 uur is verwijderd. Nu uit het
constateringsformulier volgt dat er wel degelijk een besluit met een begunstigingstermijn is
gegeven, wordt het bezwaar van bezwaarde niet gevolgd.

Tevens voert bezwaarde aan dat nooit eerder heeft meegemaakt dat zijn fiets is verwijderd en hij
niet op de hoogte was van de fietsverwijdering. De commissie overweegt hierover als volgt.

Onbekendheid met de regels biedt geen rechtvaardigingsgrond. Van elke inwoner en bezoeker
van de gemeente Amsterdam mag worden verlangd dat hij of zij zich verdiept in de plaatselijke
regelgeving. Via de gebruikelijke communicatiekanalen van de gemeente had bezwaarde op de
hoogte kunnen zijn van deze regel.

[NAAM] voert aan dat hij het niet rechtvaardig vindt dat een andere fiets voorzien van een rode
sticker niet is verwijderd en zijn fiets wel. De commissie overweegt hierover als volgt.

De handhavingscapaciteit is beperkt en daarom kunnen niet alle fietsen die in aanmerking komen
voor verwijdering tegelijkertijd worden verwijderd. Dat andere fietsen niet zijn verwijderd, leidt er
niet toe dat de fiets van bezwaarde onterecht is verwijderd.

Schade
Ten aanzien van de door bezwaarde aan het Fietsdepot betaalde administratiekosten wordt
overwogen dat deze alleen worden vergoed indien blijkt dat niet de juiste procedure voor
verwijdering is gevolgd. Hiervan is in dit geval geen sprake.

7 Conclusie
Op grond van het voorgaande is de commissie van oordeel dat het bezwaar ongegrond is en dat
het bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

[NAAM] Rb Den Haag, 10 oktober 2016, ECLI:NL:RBDHA:2016:1216