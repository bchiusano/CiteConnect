Advies van de bezwaarschriftencommissie Juridisch Bureau

Aan           Het algemeen bestuur van de bestuurscommissie van het stadsdeel Zuid
Griffienummer JB.18.001124.001
Datum         17 april 2018
Onderwerp     Advies naar aanleiding van het bezwaarschrift van mevrouw [NAAM] bestuur,

1. Inleiding
Op 12 maart 2018  heeft de handhaver, namens u, de fiets van mevrouw [NAAM] (hierna:
bezwaarde)  verwijderd van de locatie Sarphatipark  en opgeslagen bij het Fietsdepot. De fiets van
bezwaarde stond volgens het besluit langer dan zes weken onafgebroken op dezelfde plaats
geparkeerd. Het besluit is op 13 februari 2018 bekendgemaakt.

Tegen dit besluit is op 3 april 2018 een bezwaarschrift ingediend. Bij brief van 9 april 2018 is de
ontvangst van het bezwaarschrift bevestigd.

1. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Het besluit is bekend gemaakt op 13 februari 2018. De termijn voor het indienen van het
bezwaarschrift ving aan op 14 februari 2018. Volgens de uitspraak van 10 oktober 2016 Rechtbank
Den Haag1 is de sticker op de fiets het besluit. Gelet op artikel 6:7 jo. 6:8 van de Algemene wet
bestuursrecht (hierna: Awb) was 28 maart 2018 de laatste dag waarop het bezwaarschrift kon
worden ingediend. Het bezwaarschrift, met poststempel 3 april 2018,  is op 4 april 2018 door het
stadsdeel ontvangen. Daarmee staat vast dat het bezwaarschrift niet tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het hem niet aan te rekenen is, dat hij te laat is met zijn
bezwaarschrift.

Bezwaarde is per brief van 9 april 2018 gevraagd naar de redenen van de termijnoverschrijding. Op
17 april 2018 is er telefonisch contact geweest met [NAAM] heeft aangegeven dat
zij niet weet waarom haar bezwaarschrift niet tijdig is ingediend. [NAAM] geeft aan dat zij

1 ECLI:NL:RBDHA:2016:12168

waarschijnlijk dacht dat de bezwaartermijn pas ging lopen op de datum van het
kennisgevingsbesluit. [NAAM] geeft aan dat de kosten die gemaakt zijn om haar fiets terug te
krijgen een aanslag zijn op haar budget.

Hoewel wij begrip hebben voor de financiÃ«le situatie van bezwaarde, doet dit niks af aan het feit
dat het bezwaarschrift niet tijdig is ingediend. Uit de door bezwaarde gegeven toelichting is niet
gebleken dat bezwaarde een geldige reden voor termijnoverschrijding had.

2. Advies

Op grond van het vorenstaande adviseer ik u:
-  Het bezwaarschrift van 3 april 2018 niet-ontvankelijk te verklaren.

Amsterdam, 17 april  2018

mevr. [NAAM]