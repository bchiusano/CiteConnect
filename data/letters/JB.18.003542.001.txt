Advies van de bezwaarschriftencommissie Juridisch Bureau

Aan           Het College van burgemeesters en wethouders
Griffienummer JB.18.003542.001
Datum         4 juni 2018
Onderwerp     Advies naar aanleiding van het bezwaarschrift van de heer [NAAM] College,

1. Inleiding
Op 2 mei 2018 heeft de handhaver, namens u, de fiets van de heer [NAAM] (hierna:
bezwaarde) verwijderd van de locatie NS-station Amsterdam CS (stationsplein vak 21) en
opgeslagen bij het Fietsdepot. De fiets van bezwaarde stond volgens het besluit niet geparkeerd in
de daarvoor bestemde voorziening. Het besluit is op 2 mei 2018 bekendgemaakt.

Tegen dit besluit is tijdig een bezwaarschrift ingediend. Bij brief van 29 mei 2018 is de ontvangst
van het bezwaarschrift bevestigd.

2. Advies
Ik adviseer u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  het verzoek om kostenvergoeding af te wijzen.

Hieronder leest u hoe ik tot dit advies ben gekomen.

3. De bezwaren
Samengevat luiden de bezwaren in het bezwaarschrift als volgt:
- [NAAM] geeft aan dat hij zijn fiets in de ochtend op juiste wijze in het midden van het
fietsenrek heeft gezet. Bij terugkomst van zijn werk die avond trof bezwaarde zijn fiets
niet aan waarna hij in eerste instantie dacht dat deze gestolen was-
- [NAAM] kan enkel bedenken dat de fiets na verplaatsing door een derde niet goed in
het fietsenrek moet zijn aangetroffen. [NAAM] geeft aan dat de wijze waarop hij zijn
fiets had vastgezet met een fietsslot ruimte liet voor verplaatsing door een derde.
[NAAM] geeft daarbij aan dat het niet zo kan zijn dat zijn fiets ver buiten de
voorziening is aangetroffen en daardoor (ernstige) hinder in de doorloop veroorzaakte-
- [NAAM] geeft aan dat hij de duur van de geboden begunstigingstermijn niet
proportioneel vindt. Vooral nu hoogstwaarschijnlijk een derde zijn fiets heeft verplaatst.
Daarbij is een begunstigingstermijn van één uur een onredelijke termijn om op te
handhaven bij een station. [NAAM] is stelt dat bij bijvoorbeeld een drukke winkelstraat
(waar hinder kan ontstaan én mensen kort hun fiets stallen) een begunstigingstermijn van
één uur beter verdedigbaar is-
- [NAAM] verzoekt om vergoeding van de aan het Fietsdepot betaalde
administratiekosten van ? 22,50 en vergoeding van het doorgeknipte slot van ? 37,95.

4. Horen van bezwaarde
Op 31 mei 2018 heeft er telefonisch contact plaatsgevonden met bezwaarde. [NAAM] heeft
tijdens dit gesprek de gronden van het bezwaarschrift benadrukt.

5. Juridisch kader
Ingevolge artikel 4.27 lid 3 en 4 APV kan in het belang van de veiligheid en ter voorkoming van
hinder een gebied worden aangewezen waarin fietsen uitsluitend in de daarvoor bestemde
voorziening (lees: een fietsenrek) mogen worden geparkeerd. Door het intensief gebruik en hoge
fietsparkeerdruk is het gebied rond het NS-station Amsterdam CS door het college van
burgemeester en wethouders aangewezen als gebied waarin het verboden is om fietsen buiten de
daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25  en artikel 5:29 van de Algemene
wet bestuursrecht (hierna: Awb). Op grond hiervan kunt u een overtreding zelf beëindigen door
het meevoeren en opslaan van de fiets, nadat u de betrokkene in de gelegenheid heeft gesteld zelf
de overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de rekken
te parkeren.

Bezwaarde geeft aan dat hij zijn fiets middenin het fietsenrek heeft geplaatst. Uit het
constateringsformulier en de foto's die zijn gemaakt bij de verwijdering van de fiets, blijkt dat de
fiets onjuist stond geparkeerd. De fiets stak uit het fietsenrek. Bepalend is hoe de fiets door de
handhaver is aangetroffen.

Overtreding van artikel 4.27 lid 4 APV staat hiermee vast en daarmee ook de bevoegdheid om de
fiets van bezwaarde te verwijderen.

1 Gemeenteblad van 3 mei 2016,nr 55896,  'Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Uit het
constateringsformulier en de foto's die zijn gemaakt bij de verwijdering van de fiets blijkt dat de
sticker op 2 mei 2018 om 08:30 uur is aangebracht, en dat de fiets op 2 mei 2018 om 09:41 uur is
verwijderd.

Hieruit volgt dat u de juiste procedure heeft gevolgd bij het verwijderen van de fiets.

De vraag is of de kosten van de bestuursdwang terecht zijn verhaald op bezwaarde. Vraag is
namelijk of hij overtreder is in de zin van het tweede lid van artikel 5:1 Awb. Artikel 5:25 eerste lid
Awb bepaalt dat de toepassing van de bestuursdwang op kosten van de overtreder geschiedt,
tenzij deze kosten redelijkerwijze niet of niet geheel te zijnen laste behoren te komen.

Bezwaarde heeft aangevoerd dat hij zijn fiets op juiste wijze middenin het fietsenrek heeft
geplaatst en dat hoogstwaarschijnlijk een derde zijn fiets heeft verplaatst. [NAAM] geeft aan
dat hij zijn fiets met een fietsslot heeft vastgezet, maar dat dit nog wel ruimte liet voor
verplaatsing. De overtreding is hem daarom niet toe te rekenen.

De bezwaarschriftencommissie volgt dit standpunt van bezwaarde niet. Het komt helaas voor dat
los in het rek geplaatste fietsen eruit worden gehaald zodat iemand anders zijn of haar fiets op die
plek in het rek kan zetten. Hoe vervelend dit voor bezwaarde ook is, het is zijn
verantwoordelijkheid om de fiets zo te stallen dat dit niet kan gebeuren. Ook als een lang
(ketting)slot gebruikt wordt om de fiets aan het rek te bevestigen, moet dat slot zó bevestigd
worden dat niet teveel ruimte bestaat om de fiets uit het rek te trekken. De commissie overweegt
dat het voor risico van degene die zijn fiets stalt hoort te blijven, dat de fiets door een ander
verplaatst kan worden als hij de fiets niet zo bevestigt dat dat niet kan gebeuren. De schade die hij
daardoor heeft geleden, dient dan ook voor zijn rekening te blijven. De commissie is van mening
dat de overtreding bezwaarde is toe te rekenen, zodat de last hem terecht is opgelegd en de
kosten van de bestuursdwang ook op hem verhaald mochten worden.

Bezwaarde heeft aangevoerd dat hij de duur van de geboden begunstigingstermijn onredelijk is.
De commissie overweegt hiertoe het volgende.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd krijgt om de fiets te verwijderen.
Een begunstigingstermijn van één uur wordt voldoende geacht om de overtreder in staat te stellen
de overtreding ongedaan te maken. Een langere begunstigingstermijn wordt gelet op de druk op
de openbare ruimte in het gebied en de aanzuigende werking van verkeerd geparkeerde fietsen
niet wenselijk geacht en zou in feite leiden tot het gedogen van overtredingen. De
begunstigingstermijn is een gestandaardiseerde termijn waarbinnen een overtreder de
overtreding zelf ongedaan kan maken. Dat de overtreder daartoe feitelijk niet in staat was door
bijvoorbeeld forensen, doet daar niet aan af. Dit standpunt wordt bevestigd door een uitspraak
van de Rechtbank Den Haag.2

2 Rb Den Haag, 10 oktober 2016, ECLI:NL:RBDHA:2016:12168.

7. Conclusie
Op grond van het voorgaande ben ik van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor vergoeding
van de door hem gemaakte kosten.

Adviseur,

[NAAM]