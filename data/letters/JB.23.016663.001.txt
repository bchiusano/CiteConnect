1. Inleiding
Op 25 september 2023 om 13:09 uur heeft de handhaver, namens u, de fiets van mevrouw [NAAM]
(hierna:  bezwaarde)  verwijderd  uit  het  gebied  rond  het  NS-station  Amsterdam  Centraal  (De
Ruijterkade) en opgeslagen bij het Fietsdepot. De fiets van bezwaarde stond volgens het besluit niet
geparkeerd in de daarvoor bestemde voorziening. Het besluit is op 25 september 2023 om 11:08 uur
bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de gronden uit het bezwaarschrift als volgt:
.  [NAAM]  geeft aan dat zij haar fiets zorgvuldig bij de pont bij het Centraal Station heeft
geparkeerd, waar ongeveer 50 andere fietsen ook geparkeerd stonden.
.  [NAAM]   benadrukt  dat  zij  de  fiets  op  een  plek  heeft  neergezet  waar  niemand  werd
belemmerd in de toegang.
.  [NAAM]  geeft aan dat er geen verkeersborden op locatie aanwezig zijn.
.  [NAAM]  geeft aan dat er ook geen gepland werk op die locatie was- zij zag de volgende
dag dezelfde hoeveelheid fietsen daar geparkeerd staan.
.  [NAAM]  begrijpt niet waarom fietsen worden verwijderd als er geen bord is. De fiets is
daar  vaak  achtergelaten,  samen  met  alle  andere  fietsen,  en  dat  heeft  nooit  problemen
opgeleverd.
.  [NAAM]  geeft aan dat zij haar fiets nooit onverantwoord zou parkeren op een gevaarlijke
of onhandige plek.
.  Voorts geeft bezwaarde aan dat zij haar fiets daar rond 21:00 uur heeft geparkeerd met de
intentie om deze om 23:00 uur op te halen. Vanwege doorlopende gezondheidsproblemen
kon zij pas de volgende ochtend om 12:00 uur terugkeren naar haar fiets.
.  [NAAM]   geeft  aan  dat  zij  al  meer  dan  een  jaar  worstelt  met  aanhoudende
gezondheidsproblemen en ook een uitkering van het UWV ontvangt omdat zij vanwege
haar gezondheid niet kan werken. Dit is voor bezwaarde frustrerend en heeft haar in een
moeilijke positie gebracht.
.  [NAAM]  geeft aan dat zij zich een bedrag van ? 35,- niet kan veroorloven.

4. Horen van bezwaarde
Op  14  december  2023  is  er  telefonisch  contact  geweest  met  bezwaarde.  [NAAM]   heeft
ingestemd  met  telefonisch  horen.  [NAAM]   heeft  samengevat  haar  bezwaren  herhaald  en
benadrukt.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van  de  veiligheid  en  ter  voorkoming  van  hinder  een  gebied  worden  aangewezen  waarin  fietsen
uitsluitend in de daarvoor bestemde voorziening (lees: een fietsenrek) mogen worden geparkeerd.
Door het intensief gebruik en hoge fietsparkeerdruk is het gebied rond het NS-station Amsterdam
Centraal  door  het  college  van  burgemeester  en  wethouders  aangewezen  als  gebied  waarin  het
verboden is om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene wet
bestuursrecht (Awb). Op grond hiervan kunt u een overtreding zelf beëindigen door het meevoeren
en opslaan van de fiets, nadat u de betrokkene in de gelegenheid heeft gesteld zelf de overtreding
op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het gebied rond de De Ruijterkade
gebruik  maken  de  ruimte  te  geven.  Door  middel  van  informatieborden  wordt  gewezen  op  het
verbod om buiten de voorzieningen te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond op het trottoir geparkeerd.
Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto in het constateringsformulier blijkt dat de fiets voorzien was van een sticker. Uit het
constateringsformulier blijkt dat de sticker op 25 september 2023 om 11:08 uur is aangebracht, en
dat de fiets op 25 september 2023 om 13:09 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde geeft aan dat zij haar fiets nooit zou parkeren op een plek waar dit niet is toegestaan.
Bezwaarde stelt daarbij dat zij de fiets geparkeerd heeft op een plek waar deze geen gevaar of
hinder veroorzaakte. Hiertoe overweegt de commissie als volgt.

De commissie stelt vast dat uit het constateringsformulier en de foto's die door Handhaving zijn
gemaakt op het moment van verwijdering van de fiets, blijkt dat de fiets niet in de daartoe bestemde
fietsvoorziening stond geparkeerd. De fiets stond namelijk op het trottoir geparkeerd. Voor een
handhaver is bepalend hoe hij de fiets aantreft. De plek waar bezwaarde haar fiets heeft geparkeerd,
valt  daarbij  onder  het  aangewezen  gebied.  Dit  betekent  dat  fietsen  die  buiten  de  daarvoor
bestemde parkeervoorziening staan geparkeerd, kunnen worden verwijderd. Dat de fiets mogelijk
geen  hinder  of  gevaar  veroorzaakte  op  dat  moment,  doet  aan  het  voorgaande  niets  af.  Het
veroorzaken van hinder of gevaar is namelijk geen vereiste om de fiets te mogen verwijderen.

Bezwaarde  voert  aan  dat  de  informatievoorziening  op  locatie  onvoldoende  duidelijk  is.  Hiertoe
overweegt de commissie als volgt.

De  commissie  overweegt  dat  door  middel  van  informatieborden  en  stickers  uitsluitend  wordt
gewezen op het verbod om buiten de fietsvoorzieningen te parkeren. Het zijn echter niet de borden
die  het  parkeerverbod  in  het  leven  roepen.  Het  is  de  bevoegdheid  in  de  APV  en  het
Aanwijzingsbesluit  die  maken  dat  er  een  bepaald  regime  geldt  in  het  gebied.  Het  al  dan  niet
aanwezig zijn van een bord doet daarom niet af aan de geldende regels, waarbij wordt verwezen
naar de uitspraak van de Afdeling bestuursrechtspraak van de Raad van State van 2 juli 2014.

Voorts geeft  bezwaarde aan  dat  zij  het onredelijk vindt  dat  zij  niet de kans  heeft  gehad om  de
overtreding ongedaan te maken omdat zij wegens gezondheidsproblemen haar fiets niet eerder
kon ophalen. Hiertoe overweegt de commissie als volgt.

Herhaald wordt dat uit de foto in het constateringsformulier blijkt dat de fiets voorzien was van een
sticker. Uit het constateringsformulier blijkt dat de sticker op 25 september 2023 om 11:08 uur is
aangebracht, en dat de fiets op 25 september 2023 om 13:09 uur is verwijderd. Indien een fiets in
een aangewezen gebied buiten een fietsvoorziening wordt aangetroffen, krijgt de eigenaar vanaf
het aanbrengen van de sticker één uur de tijd om de fiets te verwijderen. Een begunstigingstermijn
van één uur wordt voldoende geacht om de overtreder in staat te stellen de overtreding ongedaan
te maken. Een langere begunstigingstermijn wordt, gezien de druk op de openbare ruimte in het
gebied en de aanzuigende werking van verkeerd geparkeerde fietsen, niet wenselijk geacht en zou
in feite leiden tot het gedogen van de overtreding. Bovendien heeft de Rechtbank Amsterdam met
de  uitspraak  van  26  september  2018  te  kennen  gegeven  dat  het  verlenen  van  een
begunstigingstermijn van één uur niet onredelijk is, in het geval van binnen het aangewezen gebied
en buiten de daarvoor bestemde voorziening geparkeerde fietsen.2

Het is belangrijk te benadrukken dat de beslissing om de fiets te verwijderen gebaseerd is op het
handhaven van regels in het belang van de openbare ruimte. Dat bezwaarde de fiets niet eerder kon
ophalen is daarom spijtig voor bezwaarde, maar doet niet af aan de juistheid van de beslissing.

6.3 Ten aanzien van de kosten.
Bezwaarde verzoekt om een vergoeding van het betaalde bedrag van ? 35,- aan het Fietsdepot. De
commissie overweegt hieromtrent het volgende.

Wat  betreft  de  door  bezwaarde  aan  het  Fietsdepot  betaalde  kosten  wordt  overwogen  dat
bezwaarde alleen in aanmerking komt voor een vergoeding als blijkt dat de juiste procedure voor
verwijdering  niet  is  gevolgd.  Hiervan  is  geen  sprake.  Daarom  adviseert  de  commissie  om  geen
kostenvergoeding toe te kennen.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden  besluit  in  stand  dient  te  blijven.  [NAAM]   komt  niet  in  aanmerking  voor  een
kostenvergoeding.

Adviseur,

Dhr. [NAAM]  Rb Amsterdam, 26 september 2018, ECLI:NL:RBAMS:2018:751