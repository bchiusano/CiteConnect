Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.22.000658.001 en JB.22.000661.001
Datum        7 juni 2022
Onderwerp    Advies naar aanleiding van het bezwaarschrift van [NAAM]

Geacht college,

1. Inleiding
Op 5 januari 2022 om 11:23 uur heeft de handhaver, namens u, de fiets van [NAAM] (hierna:
bezwaarde) verwijderd uit het gebied rond het NS-station Amsterdam Centraal (Stationsplein) en
opgeslagen bij het Fietsdepot. De fiets stond volgens het besluit niet geparkeerd in de daarvoor
bestemde voorziening. Het besluit met barcode 1000962452 is op 5 januari 2022 om 08:40 uur
bekendgemaakt.

Op 5 januari 2022 om 11:29 uur heeft de handhaver, namens u, de fiets van [NAAM] (hierna:
bezwaarde) verwijderd uit het gebied rond het NS-station Amsterdam Centraal (Stationsplein) en
opgeslagen bij het Fietsdepot. De fiets stond volgens het besluit niet geparkeerd in de daarvoor
bestemde voorziening. Het besluit met barcode 1000962454 is op 5 januari 2022 om 08:40 uur
bekendgemaakt.

Tegen deze besluiten is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar tegen de bestreden besluiten ongegrond te verklaren-
.  de bestreden besluiten in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat hij op 5 januari 2022 zijn fiets en die van zijn kinderen heeft
geparkeerd in de fietsenstalling bij het NS-station Amsterdam Centraal.
. [NAAM] geeft aan dat het 08:00 uur in de ochtend was, het nog donker was en dat het
regende.
. [NAAM] geeft aan dat hij haast had, omdat de trein bijna vertrok en dat de
fietsenstalling erg vol was.

. [NAAM] geeft aan dat hij uiteindelijk een plek heeft gevonden in de hoek van de
stalling en dat er verder geen plek meer was in de fietsenrekken.
. [NAAM] voert aan dat er geen bord stond waaruit bleek dat het verboden was om de
fietsen daar te parkeren.
. [NAAM] geeft aan dat hij drie fietsen heeft geparkeerd.
.  Toen bezwaarde `s avonds terugkwam waren de fietsen verwijderd.
. [NAAM] stelt dat de fietsen in de fietsenstalling stonden en geen hinder voor anderen
veroorzaakten. Ook de veiligheid was volgens bezwaarde niet in het geding.
. [NAAM] geeft aan dat hij twee fietsen heeft opgehaald bij het Fietsdepot en dat hij in
totaal ? 45,- voor de fietsen heeft moeten betalen.
.  De derde fiets heeft bezwaarde niet opgehaald, omdat het volgens hem niet de moeite
waard was om voor deze fiets de administratiekosten van het Fietsdepot te betalen.
. [NAAM] vindt dat kosten niet in verhouding staan tot de gemaakte overtredingen en
verzoekt de kosten te verminderen naar nul.

4. Horen van bezwaarde
[NAAM] is bij e-mail van 11 april 2022 in de gelegenheid gesteld om zijn bezwaarschrift
telefonisch of schriftelijk nader toe te lichten. Op 13 april 2022 heeft bezwaarde gereageerd en
aangegeven gebruik te willen maken van een telefonische hoorzitting. De telefonische hoorzitting
heeft op 25 april 2022 plaatsgevonden. [NAAM] heeft de bezwaren uit het bezwaarschrift
herhaald en benadrukt. Daarnaast gaf hij samengevat het volgende aan:
. [NAAM] geeft aan dat hij zijn fiets eigenlijk nooit parkeert op het NS-station
Amsterdam Centraal.
. [NAAM] geeft aan dat er geen hekken stonden in de hoek van de fietsenstalling.
. [NAAM] geeft aan dat hij niet wist dat de fietsen daar niet geparkeerd mochten
worden, aangezien de fietsen geen hinder of overlast veroorzaakten.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek, een fietsparkeervak of
fietsnietje) mogen worden geparkeerd. Door het intensief gebruik en hoge fietsparkeerdruk is het
gebied rond het NS-station Amsterdam Centraal door het college van burgemeester en
wethouders aangewezen als gebied waarin het verboden is om fietsen buiten de daarvoor
bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en
vaststellen Handboek Fietsparkeren'.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van de besluiten
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de fietsvoorzieningen rond het station voor de gebruikers
bereikbaar te houden. Door middel van informatieborden wordt gewezen op het verbod om
buiten de parkeervoorziening te parkeren.

Uit de constateringsformulieren en de foto's die zijn gemaakt bij de verwijdering van de fietsen,
blijkt dat de fietsen buiten de fietsvoorziening zijn aangetroffen. De fietsen stonden geparkeerd
naast de daarvoor bestemde fietsenrekken in de fietsflat. Voor een handhaver is bepalend hoe hij
de fietsen aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto's blijkt dat de fietsen voorzien waren van een sticker. Uit de constateringsformulieren
blijkt dat op beide fietsen een sticker is aangebracht op 5 januari 2022 om 08:40 uur, en dat de
fiets met barcode 1000962452 diezelfde dag om 11:23 uur is verwijderd en dat de fiets met
barcode 1000962454 diezelfde dag om 11:29 uur is verwijderd.

Hieruit volgt dat u de juiste procedure heeft gevolgd bij het verwijderen van de fietsen.

6.2 Ten aanzien van de bezwaren
[NAAM] geeft aan dat hij op 5 januari 2022 zijn fiets en die van zijn kinderen heeft geparkeerd in
de fietsenstalling bij het NS-station Amsterdam Centraal. [NAAM] geeft aan dat hij haast had,
omdat de trein bijna vertrok en dat de fietsenstalling erg vol was. [NAAM] geeft aan dat hij
uiteindelijk een plek heeft gevonden in de hoek van de stalling en dat er verder geen plek meer
was in de fietsenrekken. [NAAM] voert aan dat er geen bord stond waaruit bleek dat het
verboden was om de fietsen daar te parkeren. [NAAM] stelt dat de fietsen in de fietsenstalling
stonden en geen hinder of overlast veroorzaakten. Ook de veiligheid was volgens bezwaarde niet
in het geding. De commissie overweegt hiertoe het volgende.

Overwogen wordt dat indien er op de betreffende locatie geen vrije plek voorhanden is, dit niet
betekent dat een fiets buiten het rek mag worden geplaatst. Vaak is er in de nabije omgeving nog
een voorziening waar wel ruimte is om de fiets te parkeren.

De plek waar bezwaarde de fietsen heeft geparkeerd, valt onder het aangewezen gebied. Dit
betekent dat fietsen die buiten de daarvoor bestemde parkeervoorziening staan geparkeerd,
kunnen worden verwijderd. Het veroorzaken van gevaar of hinder is hiervoor geen vereiste.

Het is vervelend dat bezwaarde niet op de hoogte was van de geldende regeling waardoor hij de
fietsen buiten de voorziening geparkeerd heeft. Hoewel er rondom het NS-station Amsterdam
Centraal door middel van verschillende informatieborden gewezen wordt op het verbod om buiten
een daarvoor bestemde voorziening te parkeren, wordt opgemerkt dat het niet de borden zijn die
het parkeerverbod in het leven roepen. Het is de bevoegdheid in de APV en het Aanwijzingsbesluit
die maken dat er een bepaald regime geldt in het gebied. Het al dan niet aanwezig zijn van een
bord doet daarom niet af aan de geldende regels.2 Van een verkeersdeelnemer mag worden
verwacht dat hij of zij onderzoek doet naar de ter plaatse geldende verkeerssituatie.
Dat bezwaarde heeft nagelaten om zich te oriënteren op de parkeermogelijkheden van fietsen in
het gebied rond het station, komt voor zijn rekening. De commissie merkt op dat de regels voor
het parkeren van fietsen ook op de website www.amsterdam.nl/fiets staan vermeld. De commissie
volgt bezwaarde daarom niet in zijn bezwaar.

6.3 Ten aanzien van de kosten
[NAAM] geeft aan dat hij twee fietsen heeft opgehaald bij het Fietsdepot en dat hij in totaal
? 45,- voor de fietsen heeft moeten betalen. [NAAM] vindt dat kosten niet in verhouding staan
tot de gemaakte overtredingen en verzoekt de kosten te verminderen naar nul. De commissie
overweegt hiertoe het volgende.

Ten aanzien van de door bezwaarde aan het Fietsdepot betaalde administratiekosten wordt
overwogen dat bezwaarde alleen in aanmerking komt voor een vergoeding, indien blijkt dat niet
de juiste procedure voor verwijdering is gevolgd. Hiervan is geen sprake. De fietsen zijn buiten een
fietsvoorziening aangetroffen en dus terecht verwijderd. De commissie adviseert daarom geen
kostenvergoeding toe te kennen.

7. Conclusie
Op grond van het voorgaande is de commissie van oordeel dat het bezwaar ongegrond is en dat de
bestreden besluiten in stand dienen te blijven. [NAAM] komt niet in aanmerking voor een
kostenvergoeding.

Adviseur,

Mevrouw [NAAM]

2 Raad van State 2 juli 2014, ECLI:NL:RVS:2014:2398