Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.21.009507.001
Datum        27 juli 2021
Onderwerp    Advies naar aanleiding van het bezwaarschrift van [NAAM] college,

1. Inleiding
Op 3 mei 2021 om 13:40 uur heeft de handhaver, namens u, de fiets van [NAAM] (hierna:
bezwaarde) verwijderd uit het gebied het NS-station Amsterdam Centraal (Stationsplein) en
opgeslagen bij het Fietsdepot. De fiets stond volgens het besluit niet geparkeerd in de daarvoor
bestemde voorziening. Het besluit is op 3 mei 2021 om 11:20 uur bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
.  Op 4 mei 2021 is [NAAM] de ochtend naar het NS-station Amsterdam Centraal gefietst
en heeft hij zijn fiets in het rek voor het station neergezet. Toen hij diezelfde middag
terugkwam op het station, was zijn fiets verwijderd en overgebracht naar het Fietsdepot.
. [NAAM] had zijn fiets in een fietsrek geplaatst.
. [NAAM] verwacht dat hij de kosten voor het laten bezorgen van zijn fiets weer
terugkrijgt.

4. Horen van [NAAM]
Op 26 juli 2021 is er telefonisch contact geweest met [NAAM]. [NAAM] heeft zijn bezwaren
herhaald en benadrukt. Daarnaast heeft [NAAM] samengevat het volgende aangegeven:

. [NAAM] heeft de fiets niet weggezet zoals op de foto's wordt weergegeven. Hij denkt
dat iemand anders de fiets uit het rek heeft gehaald omdat zijn fiets misschien voor
iemand anders zijn of haar fiets stond. Hij zou zijn fiets nooit op de wijze weergegeven in
de foto's parkeren. Hij denkt dat niemand dat zou doen.
.  De fiets stond niet vastgemaakt aan het rek.
. [NAAM] heeft kosten gemaakt om de fiets terug te krijgen. Deze wenst hij vergoed te
krijgen.
. [NAAM] geeft aan dat het niet eerlijk voelt. Hij heeft de fiets goed weggezet en hij
kwam dezelfde avond terug. De fiets was toen verwijderd. De fiets heeft daar niet lang
gestaan en een derde heeft de fiets waarschijnlijk uit het rek gehaald.

5. Juridisch kader
Ingevolge artikel 4.27 lid 3 en 4 van de APV kan in het belang van de veiligheid en ter voorkoming
van hinder een gebied worden aangewezen waarin fietsen uitsluitend in de daarvoor bestemde
voorziening (lees: een fietsenrek, fietsparkeervak en fietsnietje) mogen worden geparkeerd. Door
het intensief gebruik en hoge fietsparkeerdruk is het gebied rond het NS-station Amsterdam
Centraal het college van burgemeester en wethouders aangewezen als gebied waarin het
verboden is om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Awb. Op
grond hiervan kunt u een overtreding zelf beëindigen door het meevoeren en opslaan van de fiets,
nadat u de betrokkene in gelegenheid heeft gesteld zelf de overtreding op te heffen. Tevens kunt
u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod op buiten de
parkeervoorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets stond parallel geparkeerd, voor het
fietsenrek met de juist geplaatste fietsen. aan het fietsenrek voor in het rek geplaatst fietsen
geparkeerd. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied, en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 3 mei 2021 om 11:20 uur is aangebracht, en dat de fiets diezelfde dag om 13:40 uur is
verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Op 4 mei 2021 is [NAAM] in de ochtend naar het NS-station Amsterdam Centraal gefietst en
heeft hij zijn fiets in het rek voor het station neergezet. Toen hij diezelfde middag terugkwam op
het station, was zijn fiets verwijderd en overgebracht naar het Fietsdepot. Hij denkt dat iemand
anders de fiets uit het rek heeft gehaald, omdat zijn fiets misschien voor iemand anders zijn of
haar fiets stond. Hij zou zijn fiets nooit op de wijze weergegeven in de foto's parkeren. Hij denkt
dat niemand dat zou doen. De fiets stond niet vastgemaakt aan het rek. De commissie overweegt
hiertoe het volgende.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets parallel aan het fietsenrek en dus buiten de voorziening is aangetroffen. Voor de
handhaver is bepalend hoe hij de fiets aantreft. Het komt helaas voor dat in het rek geplaatste
fietsen eruit worden gehaald zodat iemand anders zijn of haar fiets op die plek in het rek kan
zetten. Hoe vervelend dit voor [NAAM] ook is, het is zijn verantwoordelijkheid om de fiets zo te
stallen dat dit niet kan gebeuren. Ook als een (ketting)slot gebruikt wordt om de fiets aan het rek
te bevestigen, moet dat slot zó bevestigd worden dat niet teveel ruimte bestaat om de fiets uit het
rek te halen.

Bezwaarde geeft aan dat het niet eerlijk voelt. Hij heeft de fiets goed weggezet en hij kwam
dezelfde avond terug. De fiets was toen verwijderd. De fiets heeft daar niet lang gestaan en een
derde heeft de fiets waarschijnlijk uit het rek gehaald. De commissie overweegt hiertoe het
volgende.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Een langere begunstigingstermijn wordt gelet
op de druk op de openbare ruimte in het gebied en de aanzuigende werking van verkeerd
geparkeerde fietsen niet wenselijk geacht en zou in feite leiden tot het gedogen van
overtredingen. Dat de eigenaar van de fiets niet binnen die termijn de overtreding ongedaan heeft
kunnen maken, doet daar niet aan af. Bovendien heeft de Rechtbank Amsterdam met de uitspraak

van 26 september 2018 te kennen gegeven dat het verlenen van een begunstigingstermijn van één
uur niet onredelijk is, in het geval van binnen het aangewezen gebied buiten de daarvoor
bestemde voorziening geparkeerde fietsen.2

Bezwaarde heeft kosten gemaakt om de fiets terug te krijgen. Deze wenst hij vergoed te krijgen.
De commissie overweegt hiertoe het volgende.

Ten aanzien van de door [NAAM] aan het Fietsdepot betaalde thuisbezorgkosten overwogen
dat [NAAM] alleen in aanmerking komt voor een vergoeding, indien blijkt dat niet de juiste
procedure voor verwijdering is gevolgd. Hiervan is geen sprake. De commissie adviseert geen
kostenvergoeding toe te kennen.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mw. [NAAM] Rb Amsterdam, 26 september 2018, ECLI:NL:RBAMS:2018:751