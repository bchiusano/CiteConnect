Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.19.018218.001
Datum        19 februari 2020
Onderwerp    Advies naar aanleiding van het bezwaarschrift van [NAAM] college,

1. Inleiding
Op 28 november 2019 om 09:30 uur heeft de handhaver, namens u, de fiets van [NAAM]
(hierna: [NAAM]) verwijderd uit het gebied rond het NS-station Amsterdam RAI (Metrostation
RAI) en opgeslagen bij het Fietsdepot. De fiets van [NAAM] stond volgens het besluit niet
geparkeerd in de daarvoor bestemde voorziening. Het besluit is op 28 november 2019 om 08:09
uur bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  Het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] geeft aan dat hij zijn fiets netjes bij het station RAI had geparkeerd naast een
overvol fietsenrek. De fiets is voor een tweede keer door Handhaving verwijderd-
.  De fiets stond volgens [NAAM] niemand in de weg. Ook stond de fiets niet zodanig
geparkeerd dat deze andere mensen belemmerde-
. [NAAM] geeft verder aan dat een geel bord met daarop een fiets er letterlijk op wijst
dat er naar recht gegaan kan worden om fietsen te parkeren. Dit was ook de plek waar
[NAAM] zijn fiets had geparkeerd-
. [NAAM] geeft aan dat het frustrerend was om een fiets op een prima manier te
parkeren, en vervolgens van zijn werk te komen om zijn kind van de crèche te halen en te
ontdekken dat de fiets in de tussentijd is verwijderd-
. [NAAM] geeft aan dat Handhaving meer inzicht moet hebben in de situatie die rondom
het station RAI speelt. [NAAM] geeft aan dat het station aan alle kanten wordt
verbouwd en de fietsenstalling is gesloten. In de directe omgeving zijn er door
wegwerkzaamheden fietsenrekken weggehaald, zoals ook op de plek waar [NAAM] op
28 november 2019 de fiets had geparkeerd. Bij deze omstandigheden dient het beleid
volgens [NAAM] flexibel te zijn en de handhaving daarop aangepast te worden-
. [NAAM] geeft aan dat het met deze manier van handhaving er op gaat lijken dat de
gemeente Amsterdam haar inwoners willens en wetens financieel benadeelt. De
gemeente Amsterdam kan niet volgens [NAAM] de fietsenstalling sluiten en
verwachten dat men zelf een andere oplossing zoekt. Daarnaast blijft de gemeente
handhaven in de periode waarin de situatie rondom het station ook bij haar bekend is-
. [NAAM] stelt dat de inwoners van Amsterdam genoeg belasting betalen en van de
gemeente Amsterdam mogen eisen dat zij serieus worden genomen en niet op deze
manier worden behandeld-
. [NAAM] vindt handhaving belangrijk, maar geeft aan dat het geen doel op zich moet
worden om fietsen weg te halen. [NAAM] benadrukt dat de gemeente Amsterdam niet
eerst de stallingscapaciteit op de locatie kan weghalen en vervolgens gaat handhaven
voor hetgeen net is weggehaald-
. [NAAM] geeft aan dat er een klachtprocedure loopt over deze gang van zaken, waar
[NAAM] nog niets van heeft gehoord-
. [NAAM] wenst de kosten vergoed te krijgen voor een eventueel proces en alle kosten
die zijn gemaakt doordat de fiets tot tweemaal is meegenomen.

4. Horen van [NAAM]
Op 3 februari 2020 heeft [NAAM] het bezwaarschrift tijdens een hoorzitting toegelicht.
[NAAM] heeft hetgeen in zijn bezwaarschrift benadrukt. Samengevat heeft [NAAM] de
volgende aanvullingen gegeven:
. [NAAM] geeft aan dat hij geen vertrouwen heeft dat op de juiste manier is
gehandhaafd-
. [NAAM] geeft aan dat er geen borden verwijzen naar de fietsenrekken aan de andere
zijde van het station-
.  Volgens [NAAM] hebben mensen vaak niet meer een normale fiets, maar een fiets met
een bak of mand voorop. Deze fietsen passen niet in een reguliere parkeervoorziening.
Het was niet mogelijk om de fiets andersom in het fietsenrek te parkeren, aangezien de
fietsdichtheid hoog is. [NAAM] vindt het te ver gaan dat dit onder de eigen
verantwoordelijkheid van de burger valt. [NAAM] vindt dat de gemeente de burger
moet ondersteunen-
. [NAAM] geeft aan dat in november 2019 tot en met december 2019 in verband met
wegwerkzaamheden een fietsenstalling is weggehaald. Er kwam daar niets voor in de
plaats. [NAAM] vindt het bezwaarlijk dat er dan alsnog gehandhaafd wordt-
.  Volgens [NAAM] is het gemeentelijk beleid om het autogebruik terug te brengen en de
burger te stimuleren om het openbaar vervoer te gebruiken. Het gaat om vitaliteit.
[NAAM] vindt het bezwaarlijk dat gehandhaafd wordt, terwijl de gemeente zelf de
stallingscapaciteit heeft weggenomen door de fietsenstalling te sluiten.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek) mogen worden geparkeerd.
Door het intensief gebruik en hoge fietsparkeerdruk is het gebied rond het NS-station Amsterdam
RAI door het college van burgemeester en wethouders aangewezen als gebied waarin het
verboden is om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod op buiten de rekken te
parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets staat naast een fietsenrek. Voor
een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

1 Gemeenteblad van 3 mei 2016,nr 55896,'Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 28 november 2019 om 08:09 uur is aangebracht, en dat de fiets dezelfde dag om
09:30 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] geeft aan dat hij zijn fiets netjes bij het station RAI had geparkeerd naast een overvol
fietsenrek. De fiets stond volgens [NAAM] niemand in de weg. Ook stond de fiets niet zodanig
geparkeerd dat deze andere mensen belemmerde. Volgens [NAAM] hebben mensen vaak niet
meer een normale fiets, maar een fiets met een bak of mand voorop. Deze fietsen passen niet in
een reguliere parkeervoorziening. Het was niet mogelijk om de fiets andersom in het fietsenrek te
parkeren, aangezien de fietsdichtheid hoog is. [NAAM] vindt het te ver gaan dat dit onder de
eigen verantwoordelijkheid van de burger valt. [NAAM] vindt dat gemeente de burger moet
ondersteunen. De commissie overweegt hiertoe het volgende.

De commissie overweegt dat het spijtig is dat de verwijdering van de fiets voor [NAAM]
frustratie heeft opgeleverd en dat [NAAM] geen vertrouwen heeft dat op de juiste manier is
gehandhaafd. De commissie merkt op dat de plek, waar [NAAM] zijn fiets heeft geparkeerd,
onder het aangewezen gebied valt. Dit betekent dat fietsen die buiten de daarvoor bestemde
parkeervoorziening staan geparkeerd, kunnen worden verwijderd. Het veroorzaken van hinder of
een belemmering is hiervoor geen vereiste. Daarnaast merkt de commissie op dat, indien er op de
betreffende locatie geen vrije plek voorhanden is, dit nog betekent niet dat een fiets buiten het rek
mag worden geplaatst. Dat een krat voorop de fiets hem bij het parkeren van de fiets belemmerde
is vervelend, maar ontslaat [NAAM] niet van het verbod om zijn fiets buiten het rek te parkeren.
Er zijn op loopafstand van het gebied vaak nog wel parkeervoorzieningen te vinden waar wel
ruimte is om de fiets, eventueel met krat of mand, te parkeren. De commissie volgt daarom het
standpunt van [NAAM] niet.

[NAAM] geeft aan dat Handhaving meer inzicht moet hebben in de situatie die er rondom het
station RAI speelt. [NAAM] geeft aan dat het station aan alle kanten wordt verbouwd en de
fietsenstalling is gesloten. In de directe omgeving zijn er door wegwerkzaamheden fietsenrekken
weggehaald, zoals ook op de plek waar [NAAM] op 28 november 2019 de fiets had geparkeerd.
Voor de verwijderde parkeervoorziening kwam volgens [NAAM] niets terug. Bij deze
omstandigheden dient het beleid volgens [NAAM] flexibel te zijn en de handhaving daarop
aangepast te worden. [NAAM] geeft aan dat het er met deze manier van handhaving op gaat
lijken dat de gemeente Amsterdam haar inwoners willens en wetens financieel benadeelt. De
gemeente Amsterdam kan volgens [NAAM] niet de fietsenstalling sluiten en verwachten dat
men zelf een andere oplossing zoekt. Daarnaast blijft de gemeente handhaven in de periode
waarin de situatie rondom het station ook bij haar bekend is. De commissie overweegt hiertoe het
volgende.

In verband met het werkzaamheden rondom het NS-station RAI is de fietsenstalling inderdaad
gesloten. Naar verwachting zal de fietsenstalling met een uitbreiding naar 1.850 parkeerplekken
weer terugkeren. Uit het contact met Handhaving blijkt dat, vanwege deze werkzaamheden, er
tijdelijk extra parkeerplekken zijn gecreëerd om het verlies van de parkeerplaatsen op te vangen.
Ook met het wegvallen van een eventuele parkeervoorziening door wegwerkzaamheden, zijn er
voldoende voorzieningen op loopafstand van het gebied waar vaak wel ruimte is om de fiets te
parkeren. Op de website van de gemeente Amsterdam zijn de alternatieve parkeerplekken
duidelijk weergegeven. De fietsen die buiten de al bestaande en alternatieve
parkeervoorzieningen staan geparkeerd, kunnen worden verwijderd. De commissie volgt
bezwaarde daarom niet in zijn standpunt.

[NAAM] geeft verder aan dat een geel bord met daarop een fiets er letterlijk op wijst dat er naar
rechts gegaan kan worden om fietsen te parkeren. Dit was ook de plek waar [NAAM] zijn fiets
had geparkeerd. [NAAM] geeft aan dat er geen borden verwijzen naar de fietsenrekken aan de
andere zijde van het station. De commissie overweegt hiertoe het volgende.

Herhaald wordt dat vanwege de werkzaamheden rond het gebied NS-station Amsterdam RAI
alternatieve parkeerplaatsen voor fietsen zijn gecreëerd. Het is vervelend dat [NAAM] niet op
de hoogte was de alternatieve parkeerplaatsen waardoor hij zijn fiets buiten de voorziening
geparkeerd heeft. De commissie merkt op dat van een verkeersdeelnemer verwacht mag worden
dat hij onderzoek doet naar de ter plaatse geldende verkeerssituatie. Dat [NAAM] heeft
nagelaten om zich te oriënteren op de alternatieve parkeermogelijkheden voor fietsen in het
gebied rond het NS-station Amsterdam RAI, komt voor zijn rekening. Het wel of niet aanwezig zijn
van een informatiebord doet hier niets aan af. De commissie volgt [NAAM] daarom niet in zijn
standpunt.

6.3 Ten aanzien van de kosten
[NAAM] wenst de kosten vergoed te krijgen voor een eventueel proces en alle kosten die zijn
gemaakt doordat de fiets tot tweemaal is meegenomen.

Ten aanzien van de door [NAAM] aan het Fietsdepot betaalde administratiekosten wordt
overwogen dat [NAAM] alleen in aanmerking komt voor een vergoeding, indien blijkt dat niet
de juiste procedure voor verwijdering is gevolgd. Aangezien de fiets terecht is verwijderd komt
deze schade niet voor vergoeding in aanmerking. De commissie adviseert om geen vergoeding
voor deze kosten toe te kennen.

Ten aanzien van de kosten voor een eventueel proces merkt de commissie op dat eventuele
kosten vanwege de tijd, die iemand kwijt is met het schrijven van het bezwaar en alles wat daaruit
voortvloeit, gevolg is van deelname aan het maatschappelijk verkeer. Uit de jurisprudentie valt af
te leiden dat de tijd die [NAAM] heeft gestoken in het opstellen en indienen van het
bezwaarschrift en de mogelijke frustratie dat het heeft veroorzaakt niet voor vergoeding in
aanmerking komen.2

2 Gerechtshof Den Haag 10 juni 2014, ECLI:NL:GHDHA:2014:2134.

Daarnaast merkt de commissie op dat toekomstige kosten ook niet voor vergoeding in
aanmerking komen.

6.4 Ten aanzien van de klacht
De commissie merkt op dat zowel het schriftelijke bezwaar als de mondelinge toelichting een
onderdeel bevat dat in bezwaar niet behandeld zal worden, omdat het een klacht is. Dit onderdeel
is ter beoordeling van de klachtenafdeling. De commissie zal daarom de inhoud van de klacht niet
behandelen.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mw. [NAAM]