Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.20.000535.001
Datum         17 maart 2020
Onderwerp     Advies naar aanleiding van het bezwaarschrift van [NAAM] Salburg

Geacht college,

1. Inleiding
Op 7 januari 2020 om 10:00 uur heeft de handhaver, namens u, een  fiets van [NAAM] Salburg (hierna:
bezwaarde) verwijderd uit de omgeving van het NS-Station Amsterdam-Centraal (Prins
Hendrikkade) en opgeslagen bij het Fietsdepot. De fiets van [NAAM] stond volgens het besluit
niet geparkeerd in de daarvoor bestemde voorziening. Het besluit is volgens het
constateringsformulier op 7 januari 2020 om 08:30 uur bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] stelt dat de fiets onterecht is weggesleept-
. [NAAM] stelt dat de fiets door het roekeloos wegslepen is beschadigd. De linker
handrem is volgens [NAAM] ontwricht en er is een aluminium deel van de
bagagedrager afgebroken op de lasnaad-
. [NAAM] geeft aan de fiets net voor ? 154,51 te hebben laten opknappen. [NAAM]
heeft hiervan een bon overlegd-
. [NAAM] stelt de gemeente Amsterdam aansprakelijk voor alle kosten. Dit betreffen de
kosten van het doorgeslepen slot, de kosten voor het ophalen van de fiets bij het
Fietsdepot en de reparatiekosten van de bagagedrager en de rem.

4. Horen van [NAAM]

Op  11 maart 2020 is er telefonisch contact geweest met [NAAM]. [NAAM] heeft ingestemd
met telefonisch horen. Daarnaast heeft [NAAM] op 11 maart 2020 per e-mail aanvullende
informatie gestuurd. [NAAM] heeft kort samengevat het volgende aangevoerd:
. [NAAM] geeft aan zijn fiets tegen een fietsenrek aan te hebben gezet. De fiets
veroorzaakte volgens [NAAM] geen hinder. De fiets stond niet in de weg-
. [NAAM] stelt dat zijn fiets niet op grond van artikel 4.27 Algemene Plaatselijke
Verordening (APV) verwijderd mocht worden-
. [NAAM] stelt dat de gemeente Amsterdam de burger pest en zoveel mogelijk fietsen
verwijderd om geld binnen te halen-
. [NAAM] wil aannemelijk en redelijkerwijs duidelijk maken dat het gemeentelijk
handhavingsbeleid veel te agressief is, en het als diefstal kan worden gezien. [NAAM]
geeft aan dat de burgers van Amsterdam al heel lang hierover klagen-
. [NAAM] geeft aan dit dossier aan te bieden bij Radar en andere
consumentenorganisaties. [NAAM] stelt dat het hoog tijd wordt dat het beleid van de
gemeente wordt herzien, en inzichtelijk wordt gebracht hoeveel schade de gemeente
Amsterdam volgens [NAAM]  willens en wetens haar fietsrijdende en minnende burger
toebrengt-
. [NAAM] geeft aan dat hij vaker heeft gezien dat Handhaving hardhandig met de
fietsen omgaat. [NAAM] stelt dan ook dat de schade aan zijn fiets is ontstaan tijdens
het verwijderen van de fiets. [NAAM] heeft tevens een foto bijgevoegd. Op de foto is te
zien dat er een breuk in de bagagedrager zit-
. [NAAM] eist daarom een vergoeding voor het kapot maken van het slot van ?
50,- en een terugbetaling van de kosten betaald aan Fietsdepot van ? 22,50-
.  Daarnaast verzoekt [NAAM] om een tegemoetkoming van kosten voor het
ophalen van de fiets. Dit betreft namelijk de tijd die [NAAM] kwijt is (uurloon á
? 150,-), een transportvergoeding en een vergoeding van tijd voor het schrijven
van bezwaarschriften van bij elkaar ? 250,--
. [NAAM] verzoekt om een kostenvergoeding van totaal ? 322,50 plus rente-
. [NAAM] geeft aan ondernemer te zijn. [NAAM] geeft aan geen geld te hebben om
de fiets te laten repareren en dit geld ook niet te kunnen voorschieten. [NAAM] geeft
aan dat hij in het bezit is van de Stadspas-
.  Tenslotte geeft [NAAM] aan diep teleurgesteld te zijn in zijn eigen stad.

5. Juridisch kader
Ingevolge artikel 4.27 lid 3 en 4 van de APV kan in het belang van de veiligheid en ter voorkoming
van hinder een gebied worden aangewezen waarin fietsen uitsluitend in de daarvoor bestemde
voorziening (lees: een fietsenrek of fietsparkeervak) mogen worden geparkeerd. Door het
intensief gebruik en hoge fietsparkeerdruk is het gebied rond het NS-Station Amsterdam-Centraal
door het college van burgemeester en wethouders aangewezen als gebied waarin het verboden is
om fietsen buiten de daarvoor bestemde voorzieningen te parkeren.1

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied rond het NS-Station Amsterdam-Centraal is het verboden fietsen
buiten een parkeervoorziening te plaatsen. Dit verbod wordt gehandhaafd teneinde de
voetgangers die van het station gebruik maken de ruimte te geven. Door middel van
informatieborden wordt gewezen op het verbod om buiten de rekken te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets stond niet in een fietsenrek of
fietsparkeervak. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van een uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 7 januari 2020 om 08:30 uur is aangebracht, om 08:40 uur is ingevoerd in het systeem
en dat de fiets diezelfde dag om 10:00 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] stelt dat de fiets onterecht is weggesleept. [NAAM] geeft aan zijn fiets tegen een
fietsenrek aan te hebben gezet. De fiets veroorzaakte volgens [NAAM] geen hinder. De fiets
stond niet in de weg. [NAAM] stelt dat zijn fiets niet op grond van artikel 4.27 lid 1 van de APV
verwijderd mocht worden. Hiertoe overweegt de commissie als volgt.

Herhaald wordt dat het in het aangewezen gebied verboden is fietsen buiten een fietsvoorziening
te plaatsen. Dit verbod wordt gehandhaafd teneinde de voetgangers die van het station gebruik
maken de ruimte te geven. Door middel van informatieborden wordt gewezen op het verbod om

buiten de rekken of vakken te parkeren. Uit het constateringsformulier en de foto's die zijn
gemaakt bij de verwijdering van de fiets, blijkt dat de fiets buiten een fietsvoorziening is
aangetroffen. De fiets staat niet in een fietsenrek noch in een fietsparkeervak. Overtreding van
artikel 4.27 lid 4 APV staat hiermee vast en daarmee ook de bevoegdheid om de fiets van
bezwaarde te verwijderen. Dat de fiets volgens [NAAM] geen belemmering, hinder en geen
gevaar opleverde voor de veiligheid, zoals genoemd in de overige leden artikel 4.27 van de APV,
doet niet af aan de geconstateerde overtreding.

[NAAM] stelt dat de gemeente Amsterdam de burger pest en zoveel mogelijk fietsen
verwijderd om geld binnen te halen. [NAAM] wil aannemelijk en redelijkerwijs duidelijk maken
dat het gemeentelijk handhavingsbeleid veel te agressief is. [NAAM] geeft aan dat de burgers
van Amsterdam al heel lang hierover klagen. [NAAM] geeft aan dit dossier aan te bieden bij
verschillende consumentenorganisaties. [NAAM] stelt dat het hoog tijd wordt dat het beleid
van de gemeente wordt herzien, en inzichtelijk wordt gebracht hoeveel schade de gemeente
Amsterdam volgens [NAAM]  willens en wetens haar fietsrijdende en minnende burger
toebrengt. Tenslotte geeft [NAAM] aan diep teleurgesteld te zijn in zijn eigen stad. De
commissie overweegt hiertoe als volgt.

De commissie merkt op dat het spijtig is dat [NAAM] teleurgesteld is in zijn eigen stad. Dit leidt
er echter niet toe dat de bezwaren gehonoreerd kunnen worden. Juist in gebieden als het gebied
rond het NS-Station Amsterdam-Centraal is de parkeerdruk dusdanig hoog dat strikte handhaving
van groot belang is. De commissie herhaalt dat de fiets terecht en op juiste gronden is verwijderd.
De commissie is dan ook van mening dat het meenemen van de fiets niet als diefstal kan worden
gezien. Op grond van artikel 4.27 lid 4 APV is Handhaving bevoegd tot het verwijderen van
verkeerd geparkeerde fietsen.

6.3 Ten aanzien van de gevorderde kostenvergoeding
[NAAM] verzoekt om een vergoeding van de gemaakte kosten. Namelijk de kosten voor het
doorslijpen van het slot van ? 50,- en een terugbetaling van de kosten betaald aan Fietsdepot van ?
22,50. Daarnaast verzoekt [NAAM] om een tegemoetkoming van kosten voor het ophalen van
de fiets. Dit betreft de tijd die [NAAM] kwijt is (uurloon á ? 150,-), een transportvergoeding en
een vergoeding van tijd voor het schrijven van bezwaarschriften van bij elkaar ? 250,-. [NAAM]
verzoekt om een kostenvergoeding van totaal ? 322,50 plus rente.

6.3.1. Ten aanzien van de administratiekosten en het doorgeslepen slot
[NAAM] verzoekt om een vergoeding van ? 50,-  voor het doorslijpen van het slot van en een
terugbetaling van de kosten betaald aan Fietsdepot van ? 22,50. De commissie overweegt hiertoe
als volgt.

Ten aanzien van de door [NAAM] aan het Fietsdepot betaalde administratiekosten en het
opengebroken slot wordt overwogen dat [NAAM] alleen in aanmerking komt voor een
vergoeding, indien blijkt dat niet de juiste procedure voor verwijdering is gevolgd. Hiervan is geen
sprake. De handhavers hebben het (ketting)slot doorgeslepen om de fiets te kunnen verwijderen.
Aangezien de fiets terecht is verwijderd komt deze schade niet voor vergoeding in aanmerking.

Hoewel het betreurenswaardig is dat [NAAM] zijn slot niet meer kan hergebruiken, leidt dit niet
tot een kostenvergoeding.

6.3.2 Ten aanzien van de gederfde inkomsten, een transportvergoeding en een vergoeding voor het
schrijven van bezwaarschriften
[NAAM] verzoekt om een tegemoetkoming van kosten voor het ophalen van de fiets, namelijk
de tijd die [NAAM] kwijt is (uurloon á ? 150,-) en een transportvergoeding. Daarnaast verzoek
bezwaarde om een vergoeding van tijd voor het schrijven van bezwaarschriften van bij elkaar ?
250,-. [NAAM] verzoekt om een kostenvergoeding van totaal ? 322,50 plus rente. Hiertoe
overweegt de commissie als volgt.

Allereerst wordt hiertoe overwogen dat de schadeclaim niet is onderbouwd met stukken. Daarbij
merkt de commissie op dat op de website van de gemeente Amsterdam terug is te vinden dat de
fiets kan worden opgehaald van maandag tot en met zaterdag. Tevens kan de fiets in Amsterdam
thuis of op werk worden bezorgd, indien men niet direct in de gelegenheid is om de fiets op te
komen halen. De commissie adviseert daarom het verzoek tot vergoeding van de tijd die
bezwaarde kwijt was voor het ophalen van de fiets en de transportvergoeding af te wijzen.

Daarnaast wordt overwogen dat de tijd die iemand kwijt is met het schrijven van het bezwaar en
alles wat daaruit voortvloeit gevolg is van deelname aan het maatschappelijk verkeer. Uit de
jurisprudentie valt af te leiden dat de tijd die [NAAM] heeft gestoken in het opstellen en
indienen van het bezwaarschrift en de mogelijke frustratie dat het heeft veroorzaakt niet voor
vergoeding in aanmerking komen.2 De commissie overweegt dat het spijtig is dat [NAAM] veel
tijd kwijt is, maar dat dit niet leidt tot een kostenvergoeding.

6.3.3 Ten aanzien van de gestelde schade
[NAAM] geeft aan de fiets net voor ? 154,51 te hebben laten opknappen. [NAAM] stelt dat
de fiets door het verwijderen is beschadigd. De linker handrem is volgens [NAAM] ontwricht en
er is een aluminium deel van de bagagedrager afgebroken op de lasnaad. [NAAM] heeft hiervan
een foto overlegd. [NAAM] geeft aan ondernemer te zijn. [NAAM] geeft aan geen geld te
hebben om de fiets te laten repareren en dit geld ook niet te kunnen voorschieten. [NAAM]
geeft aan dat hij in het bezit is van de Stadspas. De  commissie overweegt hiertoe als volgt.

Overwogen wordt dat bij het toepassen van bestuursdwang zorgvuldig te werk moet worden
gegaan en beschadiging moet worden vermeden. Uit het dossier blijkt niet dat de fiets is
beschadigd. [NAAM] is de gelegenheid geboden om de gestelde schade nader te onderbouwen
met stukken. [NAAM] heeft een bon van ? 154,51 voor het opknappen van de fiets en een foto
van de schade aan de fiets overlegd. Overwogen wordt dat uit de bon niet is op te maken wanneer
bezwaarde de fiets heeft laten opknappen en waar het bedrag van ? 154,51 op berust. Daarnaast
blijkt uit de foto van [NAAM] niet wanneer de schade op de fiets aanwezig was. Op basis van
het voorgaande is de commissie van mening dat [NAAM] de schadeclaim onvoldoende heeft
onderbouwd met stukken en onvoldoende aannemelijk heeft gemaakt dat de schade door

2 Gerechtshof Den Haag 10 juni 2014, ECLI:NL:GHDHA:2014:2134.

verwijdering van de fiets is ontstaan. Hoewel de commissie begrip heeft voor de financiële situatie
van [NAAM], komt het voor [NAAM] zijn rekening dat hij de stukken niet heeft kunnen
overleggen. Aangenomen moet worden dat u zorgvuldig te werk bent gegaan. Derhalve adviseert
de commissie u dan ook om het verzoek van vergoeding af te wijzen.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mw. [NAAM]