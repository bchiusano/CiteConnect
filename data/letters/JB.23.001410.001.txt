Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.23.001410.001
Datum         5 april 2023
Onderwerp     Advies naar aanleiding van het bezwaarschrift van [NAAM]

Geacht college,

1. Inleiding
Op 13 januari 2023, door ons ontvangen op 23 januari 2023, heeft [NAAM] (hierna: bezwaarde)
een bezwaarschrift ingediend tegen de verwijdering van zijn fiets van de locatie Lucellestraat te
Amsterdam. De fiets was volgens het besluit een verwaarloosde fiets. Het besluit is op 11 augustus
2022 bekendgemaakt. Tegen dit besluit is een bezwaarschrift ingediend.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De termijn voor het indienen van een bezwaarschrift bedraagt zes
weken na bekendmaking van het besluit. Een te laat ingediend bezwaarschrift wordt niet
ontvankelijk verklaard, tenzij er een geldige reden voor het niet-tijdig indienen wordt aangevoerd.

Volgens geldende jurisprudentie is de sticker op de fiets het besluit1. Het besluit is bekend
gemaakt op 11 augustus 2022. Tegen het besluit kon tot en met 22 september 2022 een
bezwaarschrift worden ingediend. Het ingediende bezwaarschrift van bezwaarde is op 23 januari
2023 ontvangen.

Volgens vaste rechtspraak moet de betrokkene die pas na afloop van de bezwaartermijn bekend
wordt met de mogelijkheid tot het maken van bezwaar, vanaf het moment dat hij daarvan kennis
nam zo spoedig mogelijk, maar in ieder geval binnen twee weken bezwaar maken.2 [NAAM]
heeft de fiets niet opgehaald bij het Fietsdepot. De fiets is na de bewaartermijn op 10 oktober
2022 verkocht aan een externe partij. Er is niet gebleken dat bezwaarde gedurende de
bewaartermijn contact heeft opgenomen met het Fietsdepot.

De vraag is vervolgens of de termijnoverschrijding verschoonbaar is. Slechts in zeer bijzondere
gevallen wordt het bezwaarschrift bij te late indiening in behandeling genomen. [NAAM] moet
daarvoor aantonen dat de termijnoverschrijding hem niet aan te rekenen is. [NAAM] heeft in
zijn bezwaarschrift niet aangegeven waarom hij zijn bezwaarschrift te laat heeft ingediend. Op 24
januari 2023 is bezwaarde per brief verzocht om de reden van verzuim. [NAAM] heeft hier niet

1 Rechtbank Den Haag 10 oktober 2016, ECLI:NL:RBDHA:2016:12168.
2 Raad van State 11 december 2019, ECLI:NL:RVS:2019:4152.

op gereageerd. Per brief van 2 maart 2023 is bezwaarde door de behandelend jurist verzocht om
het doorgeven van zijn telefoonnummer. Hierop is wederom niet door bezwaarde op gereageerd.
Nu er door bezwaarde geen reden is opgegeven waarom het bezwaarschrift te laat is ingediend,
kunnen wij niet beoordelen of de termijnoverschrijding al dan niet verschoonbaar is.

Tegen deze achtergrond overweegt de commissie dat er geen sprake is van een verschoonbare
termijnoverschrijding.

3. Advies
Op grond van het voorgaande adviseert de commissie u:
.  Het bezwaarschrift niet-ontvankelijk te verklaren.

Adviseur,

Mevrouw [NAAM]

Bezoekadres
President Kennedylaan [HUISNR]
1079 MZ Amsterdam

Postbus 483
1000 AL Amsterdam
Telefoon 020 252 1440
amsterdam.nl

Retouradres: Postbus 483, 1000 AL Amsterdam

De heer / mevrouw [NAAM]
Lucellestraat [HUISNR]
1055 JC  AMSTERDAM

Datum      5 april 2023
Ons kenmerk JB.23.001410.001
Behandeld door [NAAM] Juridisch Bureau,
020 252 1440, juridischbureau.bezwaren@amsterdam.nl
Bijlage(n) Advies

Onderwerp  Beslissing op uw bezwaarschrift verwijdering fiets

Geachte heer / mevrouw [NAAM]

U heeft een bezwaarschrift ingediend, gericht tegen het verwijderen van uw fiets.

Wij hebben ons laten adviseren door de bezwaarschriftencommissie van het Juridisch Bureau
gemeente Amsterdam.

Wij hebben besloten dit advies over te nemen en verklaren uw bezwaarschrift niet-ontvankelijk.
Voor de motivering van onze beslissing verwijzen wij naar het bijgesloten advies.

U kunt tegen dit besluit beroep instellen bij de rechtbank. Dit is zo bepaald in art. 8:1 Awb.
De termijn hiervoor bedraagt zes weken. Voor meer informatie hierover verwijzen wij u naar het
hierna opgenomen informatieblad.

Hoogachtend,
Namens het college van Burgemeester en Wethouders van Amsterdam,

[NAAM]
Waarnemend directeur Juridisch bureau Amsterdam

_

BEROEP BIJ DE RECHTBANK INGEVOLGE DE ALGEMENE WET BESTUURSRECHT

Tegen de beslissing op een bezwaarschrift als bedoeld in artikel 7:1 Awb, kan door degene wiens
belang bij deze beslissing rechtstreeks is betrokken, beroep worden ingediend bij de rechtbank.
Dit beroep moet worden ingediend binnen zes weken na de verzending van de beslissing op het
bezwaar (art. 6:7 Awb). Ingediend wil zeggen: ontvangen bij de rechtbank of, bij verzending in
Nederland: ter post bezorgd. Degene die beroep wil instellen, mag zich laten bijstaan door een
advocaat of een door hem te machtigen persoon, maar dit is niet verplicht.

Het beroepschrift moet worden ingediend bij de rechtbank te Amsterdam (sector bestuursrecht,
postbus 75850, 1070 AW  Amsterdam). U kunt ook digitaal beroep instellen bij genoemde
rechtbank via http://loket.rechtspraak.nl/bestuursrecht. Daarvoor moet u wel beschikken over een
elektronische handtekening (DigiD). Kijk op de genoemde site voor de precieze voorwaarden.

Voor het indienen van een beroepschrift is griffierecht verschuldigd. De griffier van de rechtbank
zal de indiener van het beroepschrift wijzen op zijn verplichting om griffierechten te voldoen en
hem berichten omtrent de wijze waarop kan worden betaald.

Als de rechtbank het beroep gegrond verklaart, houdt de uitspraak tevens in dat het door de
indiener betaalde griffierecht door het bestuursorgaan wordt vergoed. In de overige gevallen k√°n
de uitspraak inhouden dat het betaalde griffierecht geheel of gedeeltelijk wordt vergoed.

Het indienen van een beroepschrift heeft geen schorsende werking. Wel kan de indiener van een
beroepschrift zich wenden tot de voorzieningenrechter van de bevoegde rechtbank met het
verzoek een voorlopige voorziening te treffen. Ook het verzoek om een voorlopige voorziening
kan digitaal worden ingediend. Van de indiener van een verzoek om voorlopige voorziening wordt
griffierecht geheven. Dit griffierecht bedraagt net zoveel als het griffierecht voor het indienen van
een beroepschrift. De uitspraak van de voorzieningenrechter kan inhouden dat het betaalde
griffierecht geheel of gedeeltelijk moet worden vergoed.
