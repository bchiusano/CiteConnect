Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.23.015364.001
Datum         3 januari 2024
Onderwerp     Advies naar aanleiding van het bezwaarschrift van de heer [NAAM]

Geacht college,

1. Inleiding
Op 26 juli 2023 om 11:35 heeft de handhaver, namens u, de fiets van de heer [NAAM]  (hierna:
bezwaarde) verwijderd uit het gebied rond het Metrostation Noorderpark (IJ-tunnel) en opgeslagen
bij het Fietsdepot. De fiets van bezwaarde stond volgens het besluit niet geparkeerd in de daarvoor
bestemde voorziening. Het besluit is op 26 juli 2023 om 08:15 uur bekendgemaakt. Tegen dit besluit
is een bezwaarschrift ingediend.

2. Advies
De commissie adviseert u:
?  het bezwaarschrift ontvankelijk te verklaren-
?  het bezwaar ongegrond te verklaren-
?  het bestreden besluit in stand te laten-
?  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
?  [NAAM]  geeft aan dat de geboden hersteltermijn onredelijk kort is.
?  [NAAM]  stelt dat onmiddellijke verwijdering alleen is toegestaan in noodgevallen (art.
5:31 lid 2 van de Algemene wet bestuursrecht (hierna: Awb) en Rb. Amsterdam 16 februari
2009, ECLI:NL:RBAMS:2009:BH5047).
?  Volgens  bezwaarde  was  er  geen  spoedeisende  situatie,  aangezien  de  gemeente  een
hersteltermijn had vastgesteld (art. 5:24 Awb).
?  [NAAM]  wijst erop dat op de foto's een sticker op zijn fiets te zien is met een termijn van
slechts één uur.
?  [NAAM]  betwist dat de foto sluitend bewijs levert voor het aanbrengen van de sticker-
de  sticker  had  volgens  bezwaarde  ook  achteraf  kunnen  zijn  aangebracht.  Het  tijdstip
waarop de foto is gemaakt zou dit moeten uitmaken.
?  [NAAM]  geeft aan dat hij betwist dat een hersteltermijn is geboden en dat de bewijslast
voor het hebben gesteld van die termijn rust op de gemeente (Rb. Overijssel 28 februari
2019, ECLI:NL:RBOBR:2019:1057, rov. 2.3).
?  Zelfs als een termijn van één uur was gesteld, geeft bezwaarde aan dat deze onredelijk kort
is.
?  [NAAM]   stelt  dat de  begunstigingstermijn  is  bedoeld  om  de  overtreder  een  reële
mogelijkheid te bieden om de overtreding ongedaan te maken. Een uur is ontoereikend
voor een werkzaam persoon.
?  [NAAM]  verwijst naar de uitspraak van de Afdeling Bestuursrechtspraak van de Raad van
State (ABRvS) van 12 mei 2010, met nummer ECLI:NL:RVS:2010:BM4174, AB 2010/270. In
dit vergelijkbare geval werd de gehanteerde begunstigingstermijn van 15 minuten als te
kort beoordeeld. De annotator merkt op dat iemand die zijn fiets bij het station parkeert
doorgaans niet binnen 15 minuten terugkeert. [NAAM]  stelt dat hetzelfde kan worden
gezegd over een begunstigingstermijn van één uur.
?  [NAAM]   wijst  op  het  onredelijk  korte  karakter  van  de  begunstigingstermijn  in
vergelijking  met  andere  gemeenten,  zoals  Utrecht  (ABRvS  11  december  2013,
ECLI:NL:RVS:2013:2382, AB 2014/99).
?  [NAAM]  geeft aan dat het stellen van een korte begunstigingstermijn geen ander doel
dient  dan  het  omzeilen  van  het  verbod  op  directe  verwijdering  en  misbruik  van
bevoegdheid oplevert.
?  [NAAM]  geeft aan dat het besluit om de fiets te verwijderen onevenredig is in het licht
van de omstandigheden.
?  [NAAM]   verwijst  naar  de  conclusie  van  staatsraden  advocaten-generaal  over  het
evenredigheidsbeginsel (ECLI:NL:RVS:2021:1468).
?  [NAAM]   benadrukt  dat  toetsing  van  het  evenredigheidsbeginsel  geschiktheid,
noodzakelijkheid en evenredigheid moet omvatten.
?  [NAAM]  wijst op het onderscheid tussen terughoudende en meer indringende toetsing,
waarbij de laatste geboden is bij aantasting van fundamentele rechten, maar ook als het
besluit slechts een belanghebbende raakt.
?  [NAAM]   haalt  rechterlijke  uitspraak  aan  (ECLI:NL:RVS:2022:285,  AB  2022/120)  die
bevestigt  dat  intensiteit  van  toetsing  aan  evenredigheidsbeginsel (art. 3:4  lid  2  Awb)
afhankelijk is van diverse factoren.
?  [NAAM]  merkt op dat de verwijdering een inbreuk vormt op zijn eigendomsrecht- het
besluit  is  tegen  hem  gericht  en  heeft  geen  derdenwerking. Daarbij  heeft  de  gemeente
beleidsruimte bij de invulling van haar fietsenbeleid en is het toepassen van bestuursdwang
discretionair. Dit alles indiceert een indringende toetsing van het besluit.
?  [NAAM]   geeft  aan  dat  de  oplegging  van  de  last  onder  dwangsom  de  kritiek  niet
doorstaat- verwijdering was noch noodzakelijk noch evenredig.
?  [NAAM]  betoogt dat de fiets geen hinder veroorzaakte op de gestalde locatie.
?  [NAAM]  wijst op onvoldoende stallingen nabij Metrostation Noorderpark- verwijdering
is onredelijk gezien beperkte opties.
?  [NAAM]   geeft  aan  dat  uit  het  besluit  niet  blijkt  of  de  fiets  is  verwijderd  door  een
bevoegde handhaver (art. 5:21 onder b Awb).
?  [NAAM]   stelt  dat  zonder  tegenbewijs  moet  worden  aangenomen  dat  zijn  fiets  is
verwijderd  door  een  onbevoegde-  toepassing  van  bestuursdwang  is  daarmee
onrechtmatig.
?  [NAAM]  wijst erop schade te hebben geleden door het besluit- hij vordert bezorgkosten
en vergoeding van de doorgesneden fietsketting (€ 93,95).

4. Horen van bezwaarde
Op 13  december 2023  is  er via  MS-Teams contact  geweest  met  bezwaarde. [NAAM]   heeft
ingestemd met het horen via MS-Teams. [NAAM]  heeft samengevat het volgende aangevoerd:
?  [NAAM]   benadrukte  met  name  dat  hij  bezwaren  had  met  betrekking  tot  de
proportionaliteit  van  het  besluit.  Volgens  hem  staan  de  genomen  maatregelen  niet  in
verhouding tot de ernst van de overtreding.
?  Verder plaatste bezwaarde vraagtekens bij de situatie rondom Metrostation Noorderpark,
aangezien deze locatie vaak vol staat met fietsen. Dit wekte bij bezwaarde twijfels op over
de  beschikbaarheid  van  voldoende  parkeerplekken.  Hij  merkte  op  dat  de  frequente
aanwezigheid  van  fietsen  op  een  locatie  waar  parkeren  niet  is  toegestaan,  wijst  op
onvoldoende beschikbare parkeerplekken.
?  Daarnaast  betoogde  bezwaarde  dat  er  sprake  was  van  willekeur  in  de  handhaving,
aangezien het verwijderen van de fiets afhankelijk is van de toevallige aanwezigheid van
het fietsteam.
?  [NAAM]  verzocht om een extra week om de benodigde bewijsstukken te verzamelen ter
ondersteuning van zijn bezwaar.
?  Tot slot gaf bezwaarde aan dat een langere beslistermijn geen probleem was en dat hij geen
bezwaar had tegen het eventueel uitstellen van de beslissing.

Per e-mails van 21 december 2023 heeft bezwaarde aanvullende bewijsstukken opgestuurd. Het
betreft een aantal foto’s van de situatie rondom het Metrostation Noorderpark. Volgens bezwaarde
volgt daaruit dat voor fietsen onvoldoende stalplaatsen beschikbaar zijn en dat dientengevolge de
verwijdering disproportioneel is omdat er voor het parkeren van de fiets geen andere mogelijkheden
bestonden.

5. Juridisch kader
Alvorens een bezwaarschift inhoudelijk kan worden behandeld, dient beoordeeld te worden of het
bezwaarschrift ontvankelijk is. Het bezwaar kan op grond van art. 6:6 aanhef en onder a Awb niet-
ontvankelijk worden verklaard, indien niet is voldaan aan art. 6:5 Awb of aan enig ander bij de wet
gesteld vereiste voor het in behandeling nemen van het bezwaar. De termijn voor het indienen van
een bezwaarschrift bedraagt zes weken (art. 6:7 Awb). De termijn vangt aan met ingang van de dag
na die waarop het besluit op de voorgeschreven wijze is bekendgemaakt (art. 6:8 Awb). Op grond
van art. 6:11 Awb  blijft  ten  aanzien  van  een  na  afloop  van  de  termijn  ingediend  bezwaar- of
beroepschrift niet-ontvankelijkverklaring op grond daarvan achterwege indien redelijkerwijs niet
kan worden geoordeeld dat de indiener in verzuim is geweest.

Ingevolge art. 4.27 lid 3 en 4 van de Algemene Plaatselijke Verordening (APV) kan in het belang van
de  veiligheid  en  ter  voorkoming  van  hinder  een  gebied  worden  aangewezen  waarin  fietsen
uitsluitend in de daarvoor bestemde voorziening mogen worden geparkeerd.

Door  het  intensief  gebruik  en  hoge  fietsparkeerdruk  is  het  gebied  rond  het  Metrostation
Noorderpark door het college van burgemeester en wethouders aangewezen als gebied waarin het
verboden is om fietsen buiten de daarvoor bestemde voorzieningen te parkeren.1

Verder zijn van toepassing art. 5:21, art. 5:24, art. 5:25 en art. 5:29 Awb. Op grond hiervan kunt u
een overtreding zelf beëindigen door het meevoeren en opslaan van de fiets, nadat u de betrokkene
in de gelegenheid heeft gesteld zelf de overtreding op te heffen. Tevens kunt u de kosten hiervan in
rekening brengen.

6. Overwegingen
6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod  wordt  gehandhaafd  teneinde  de  voetgangers  die  van  het  gebied  rond  het  metrostation
gebruik  maken  de  ruimte  te  geven. Door  middel  van  informatieborden  wordt  gewezen  op  het
verbod om buiten de voorzieningen te parkeren.

Uit het constateringsformulier en de foto’s die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond op het trottoir en tegen een
brugleuning aan geparkeerd. Voor een handhaver is bepalend hoe hij de fiets aantreft.

Overtreding van art. 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken.

Een langere begunstigingstermijn wordt gelet op de druk op de openbare ruimte in het gebied en
de aanzuigende werking van verkeerd geparkeerde fietsen niet wenselijk geacht en zou in feite
leiden tot het gedogen van overtredingen.

Uit de foto’s in het constateringsformulier blijkt dat de fiets voorzien was van een sticker. Uit het
constateringsformulier blijkt dat de sticker op 26 juli 2023 om 08:15 uur is aangebracht, en dat de
fiets op 26 juli 2023 om 11:35 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

1 Gemeenteblad van 17 juli 2018,nr 152825, “Aanwijzingsbesluit fiets-, snorfiets en bromfietsparkeren Stationsgebied
Buikslotermeerplein en Stationsgebied Noorderpark op grond van art. 4.27lid 3 APV, gemeente Amsterdam”.

Uit de jurisprudentie blijkt dat de sticker die op de fiets wordt aangebracht het besluit is waartegen
bezwaar kan worden gemaakt. Dit betekent dat de bezwaartermijn begint te lopen één dag na het
moment  van  stickeren.  Uit  het  constateringsformulier  volgt  dat  de sticker  op  26  juli  2023  is
aangebracht. De termijn voor het indienen van het bezwaarschrift ving dus aan op 26 juli 2023. Gelet
op art. 6:7 jo. 6:8 Awb was 6 september 2023 de laatste dag waarop het bezwaarschrift kon worden
ingediend.

Op 8 september 2023 heeft bezwaarde zijn bezwaarschrift per e-mail ingediend.

Vaststaat  dat  het  bezwaarschrift  niet  tijdig  is  ingediend.  De  vraag  is  vervolgens  of  de
termijnoverschrijding verschoonbaar  is te  achten.  Slechts  in  zeer  bijzondere  gevallen  wordt  het
bezwaarschrift bij te late indiening in behandeling genomen. [NAAM]  moet dan aantonen dat
het hem niet aan te rekenen is, dat hij te laat is met zijn bezwaarschrift.

Bij e-mail van 28 september 2023 is bezwaarde in de gelegenheid gesteld om schriftelijk te laten
weten  waarom  het  bezwaarschrift  te  laat  is  ingediend.  Bij  e-mail  van  4  oktober  2023  heeft
bezwaarde hierop gereageerd.

De  commissie  geeft  in  dit  specifieke  geval  het  voordeel  van  de  twijfel,  aangezien  het  een
tweepartijen geschil betreft, bezwaarde aannemelijk heeft gemaakt dat er in zijn geval sprake is
geweest  van  een  rechtsdwaling  en  bezwaarde  slechts  twee  dagen  na  het verlopen  van  de
bezwaartermijn een bezwaarschrift heeft ingediend. De termijnoverschrijding kan verschoonbaar
worden geacht. Dit betekent dat de commissie u adviseert het bezwaarschrift ook inhoudelijk te
behandelen.

6.3 Ten aanzien van de bezwaren
[NAAM]   beweert  dat  er  op  de  locatie  onvoldoende  ruimte  beschikbaar  was  om  zijn  fiets  te
parkeren. Daarnaast benadrukt hij dat zijn fiets geen hinder, noch een noodgeval veroorzaakte.
[NAAM]  geeft  aan  dat  het  besluit  om  de  fiets  te  verwijderen  onevenredig  is  gezien  de
omstandigheden. Hierover overweegt de commissie als volgt.

Overwogen wordt dat het ontbreken van een vrije plek op de betreffende locatie niet automatisch
betekent dat een fiets buiten het rek mag worden geplaatst. Vaak is er in de nabije omgeving wel
een voorziening waar ruimte is om de fiets te parkeren. De plek waar bezwaarde zijn fiets heeft
geparkeerd, valt onder het aangewezen gebied. Dit betekent dat fietsen die buiten de daarvoor
bestemde parkeervoorziening staan, kunnen worden verwijderd. Het veroorzaken van hinder of een
noodgeval is hiervoor niet vereist. Art. 5:24 Awb schrijft slechts voor dat de overtreder zelf in de
gelegenheid moet worden gesteld om de overtreding ongedaan te maken. Daarbij moet vermeld
worden binnen welke termijn de last (in dit geval de overtreding ongedaan maken) moet worden
uitgevoerd.

Volgens de uitspraak van Rechtbank Den Haag van 10 oktober 2016 is de sticker op de fiets het
besluit.2 Op  de  foto’s  die  op  het  moment  van  verwijderen  van  de  fiets  door  de handhaver  zijn

2 Rb Den Haag, 10 oktober 2016, ECLI:NL:RBDHA:2016:12168.

gemaakt,  is  te  zien  dat  de  fiets  van  bezwaarde  voorzien  was  van  een  sticker.  Uit  het
constateringsformulier blijkt dat de sticker op 26 juli 2023 om 08:15 uur is aangebracht, en dat de
fiets op 26 juli 2023 om 11:35 uur is verwijderd. Nu uit het constateringsformulier volgt dat er wel
degelijk een besluit met een begunstigingstermijn is gegeven, wordt het bezwaar van bezwaarde
niet gevolgd.

Dat bezwaarde de verwijdering van de fiets als onevenredig heeft ervaren, betreurt de commissie,
maar dit verandert niets aan het feit dat de fiets in overtreding stond. Opnieuw wordt benadrukt dat
gezien  de  druk  op  de  openbare  ruimte  rond  het  Metrostation Noorderpark  en  de  aanzuigende
werking van verkeerd geparkeerde fietsen, het niet wenselijk is om de overtreding te dogen. Na het
verstrijken van de begunstigingstermijn was het verwijderen van de fiets de enige manier om de
overtreding te beëindigen. De commissie overweegt dat de gevolgen die daaruit voortvloeien voor
rekening komen van de overtreder.

Voor zover bezwaarde verzoekt om af te wijken van de beleidsregels op grond van art. 4:84 Awb,
overweegt de commissie het volgende.

Ingevolge art. 4:84 Awb handelt een bestuursorgaan overeenkomstig de beleidsregels, tenzij dat
voor  de  belanghebbende  gevolgen  zou  hebben  die  wegens  bijzondere  omstandigheden
onevenredig zijn in verhouding tot de met de beleidsregel te dienen doelen. [NAAM]  heeft echter
niet aannemelijk gemaakt dat er in zijn geval sprake is van bijzondere omstandigheden.

[NAAM]  stelt verder dat hij de begunstigingstermijn onredelijk kort acht. Een werkend persoon
kan  de  overtreding  niet  binnen  één  uur  ongedaan  maken,  terwijl  in  andere  gemeenten  de
begunstigingstermijn langer is. Hierover overweegt de commissie als volgt.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt, gezien de druk op de
openbare ruimte in het gebied en de aanzuigende werking van verkeerd geparkeerde fietsen, niet
wenselijk  geacht  en  zou  in  feite  leiden  tot  het  gedogen  van  overtredingen.  Het  feit  dat  de
begunstigingstermijn in andere steden langer is, of dat bezwaarde de overtreding niet binnen de
gestelde termijn heeft kunnen herstellen vanwege werk, doet aan het voorgaande niets af.

Bovendien heeft de Rechtbank Amsterdam met de uitspraak van 26 september 2018 te kennen
gegeven dat het verlenen van een begunstigingstermijn van één uur niet onredelijk is, in het geval
van  binnen  het  aangewezen  gebied en buiten  de  daarvoor  bestemde  voorziening  geparkeerde
fietsen.3
[NAAM]  geeft aan dat op de locatie meerdere fietsen fout geparkeerd stonden en dat er sprake
is van een element van willekeur. Hiertoe overweegt de commissie als volgt.

3 Rb Amsterdam, 26 september 2018, ECLI:NL:RBAMS:2018:7511.

[NAAM]   wijst  erop  dat  andere  foutgeparkeerde  fietsen  niet  zijn verwijderd  en  beroept  zich
daarmee op het gelijkheidsbeginsel. Overwogen wordt dat dit beroep op het gelijkheidsbeginsel
niet slaagt. De handhavingscapaciteit is beperkt en daarom kunnen niet alle fietsen die niet correct
geparkeerd zijn tegelijkertijd worden verwijderd. Het feit dat andere fietsen niet zijn verwijderd,
leidt er niet toe dat de fiets van bezwaarde onterecht is verwijderd.

[NAAM]   geeft  aan  dat  uit  het  besluit  niet  blijkt  of  de  fiets  is  verwijderd  door  een  bevoegde
handhaver. Hiertoe overweegt de commissie als volgt.

Allereerst wordt opgemerkt dat het fietsparkeerverbod is neergelegd in het aanwijzingsbesluit van
17 juli 2018, nr 152825. Blijkens tabelnummer C19 uit de Bijlage: Mandatenregister stadsdeel Noord
in  het  Algemeen  mandaatbesluit  Amsterdam  stadsdeel  Noord  2022 bent  u bevoegd  om
bevoegdheden met betrekking tot het parkeren van fietsen uit te oefenen. Op basis van art. 5:21,
art. 5:24, art. 5:25 en art. 5:29 Awb kunt u een overtreding zelf beëindigen door de fiets mee te
voeren en op te slaan, nadat u de betrokkene de gelegenheid heeft geboden zelf de overtreding op
te heffen. Daarnaast kunt u de kosten hiervan in rekening brengen. Ten aanzien van het handhaven
van  de  verbodsbepalingen hebt u mandaat verleend  aan  de Stadsdeeldirecteur  en  de Directeur
Toezicht en Handhaving Openbare Ruimte. Uit intern onderzoek is gebleken dat de identiteit van
de handhaver onomstotelijk kan worden vastgesteld aan de hand van diens verbalisantnummers,
initialen en achternaam.

De enkele stelling dat de betreffende handhaver niet bevoegd was en diens bevindingen niet ten
grondslag kunnen worden gelegd aan de besluitvorming, is onvoldoende om aan te nemen dat de
betreffende  handhaver  niet  bevoegd  was.  Er  zijn  geen  specifieke  feiten  en  omstandigheden
aangevoerd en de stelling is niet nader onderbouwd. De commissie heeft dan ook geen reden om
aan  de  bevoegdheid  van  de  handhaver  te  twijfelen.  De  commissie  volgt  bezwaarde  niet  in  zijn
bezwaren.

6.4 Ten aanzien van de kosten.
[NAAM]  geeft aan dat hij de kosten voor het thuisbezorgen van de fiets door het Fietsdepot
vergoed wil hebben. Daarnaast wil hij de kosten voor een nieuw slot vergoed hebben. De commissie
overweegt hierover het volgende.

Ten  aanzien  van  de  door  bezwaarde  aan  het  Fietsdepot  betaalde  kosten  wordt  overwogen  dat
bezwaarde alleen in aanmerking komt voor een vergoeding als blijkt dat de juiste procedure voor
verwijdering niet is gevolgd. Hiervan is echter geen sprake. Aangezien de fiets verwijderd mocht
worden,  worden  de  kosten  voor  het  slot  niet  vergoed,  omdat  Handhaving  het  slot  wel  moest
openbreken  voor  de  verwijdering  van  de  fiets.  De  commissie  adviseert  daarom  om  geen
kostenvergoeding toe te kennen.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden  besluit  in  stand  dient  te  blijven.  [NAAM]   komt  niet  in  aanmerking  voor  een
kostenvergoeding.

Adviseur,

Dhr. [NAAM]