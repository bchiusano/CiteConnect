Advies van de bezwaarschriftencommissie Juridisch Bureau

Aan           Het college van burgemeester en wethouders van Amsterdam
Zaaknummer    JB.19.005203.001
Datum         27 mei 2019
Onderwerp     Advies naar aanleiding van het bezwaarschrift van mevrouw [NAAM]

Geacht college,

1. Inleiding
Op 1 maart 2019 heeft de handhaver, namens u, de fiets van [NAAM] (hierna: bezwaarde)
verwijderd van de locatie Vogelenzangstraat en opgeslagen bij het Fietsdepot. De fiets stond
volgens het besluit langer dan zes weken onafgebroken op dezelfde plaats geparkeerd. Het besluit is
volgens het constateringsformulier op 29 januari 2019 bekendgemaakt.

Tegen dit besluit is een bezwaarschrift ingediend. Het bezwaarschrift is ontvangen op 3 april 2019.
Bij brief van 4 april 2019 is de ontvangst van het bezwaarschrift bevestigd.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Volgens de uitspraak van 10 oktober 2016 Rechtbank Den Haag1 is de sticker op de fiets het
besluit. Het besluit is bekend gemaakt op 29 januari 2019. De termijn voor het indienen van het
bezwaarschrift ving aan op 30 januari 2019. Gelet op artikel 6:7 jo. 6:8 van de Algemene wet
bestuursrecht (hierna: Awb) was 12 maart 2019 de laatste dag waarop het bezwaarschrift kon
worden ingediend. Het bezwaarschrift is ontvangen op 3 april 2019. Daarmee staat vast dat het
bezwaarschrift niet tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het haar niet aan te rekenen is, dat zij te laat is met haar
bezwaarschrift.

Bij brief van 4 april 2019 is bezwaarde in de gelegenheid gesteld om schriftelijk te laten weten
waarom het bezwaarschrift te laat is ingediend. [NAAM] heeft niet binnen de gestelde termijn
gereageerd op dit verzoek.

1 ECLI:NL:RBDHA:2016:12168

Bij brieven van 8 mei 2019 en 16 mei 2019 is wederom contact gezocht met bezwaarde.
Bezwaarde heeft op 21 mei 2019 per e-mail gereageerd op deze brieven. Hierbij heeft bezwaarde
aangegeven dat de fiets voor haar huis in het rek geparkeerd stond en niet frequent wordt
gebruikt. Nadat de fiets een sticker kreeg heeft bezwaarde de sticker verwijderd en de fiets
verplaatst naar een ander fietsenrek. [NAAM] benadrukt dat zij hierdoor heeft laten zien dat de
fiets in gebruik is. [NAAM] heeft tevens aangegeven het niet van toegevoegde waarde te
achten om een verklaring te geven voor de te late indiening van het bezwaarschrift.

De commissie overweegt hiertoe het volgende. Uit het constateringsformulier blijkt dat het besluit
middels een sticker op de fiets op 29 januari 2019 is bekendgemaakt. Op deze sticker wordt
verwezen naar de website, waar de bezwaarprocedure staat uitgelegd. [NAAM] heeft
aangegeven de sticker op de fiets te hebben gezien en te hebben verwijderd. [NAAM] had dus
op de hoogte kunnen zijn van de bezwaartermijn. Er is bij de commissie geen geldige reden
bekend dat bezwaarde te laat was met het indienen van het bezwaarschrift.

Gelet op het bovenstaande is niet gebleken dat het bezwaarde niet aangerekend kan worden dat
er niet tijdig bezwaar is ingediend.

Ten overvloede wordt nog opgemerkt dat een fiets verplaatsen niet voldoende is om verwijdering
te voorkomen. Een fiets moet gebruikt worden.

3. Advies
Op grond van het vorenstaande adviseert de commissie u:
-  Het bezwaarschrift van 3 april 2019 niet-ontvankelijk te verklaren.

Adviseur,

[NAAM]