Advies van de bezwaarschriftencommissie Juridisch Bureau
Aan          Het college van burgemeester en wethouders van de gemeente Amsterdam
Zaaknummer   JB.20.016495.001
Datum        3 februari 2021
Onderwerp    Advies naar aanleiding van het bezwaarschrift van [NAAM]

Geacht college,

1. Inleiding
Op 28 september 12:11 uur heeft de handhaver, namens u, de fiets van [NAAM] (hierna:
bezwaarde) verwijderd uit het gebied rond het NS-station Amsterdam Centraal (De Ruijterkade) en
opgeslagen bij het Fietsdepot. De fiets van bezwaarde stond volgens het besluit niet geparkeerd in
de daarvoor bestemde voorziening. Het besluit is op 28 september 2020 om 08:45 uur
bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] geeft aan dat zijn fiets is weggehaald bij het centraal stationNS-station
Amsterdam Centraal, omdat hetij buiten de rekken zou hebben gestaan.
. [NAAM] geeft aan dat hij zijn fiets netjes in de voorziening heeft neergezet op vrijdag,
omdat hij in het weekend terug naar huis ging. Volgens bezwaarde heeft er in de loop van
het weekend iemand aan zijn fiets gezeten, omdat diegene niet bij zijn eigen fiets kon.
. [NAAM] voert aan dat het hem wel vaker is overkomen dat hij zijn fiets buiten de
voorziening aantrof na het weekend, terwijl hij de fietshem wel in de voorziening heeft
gezet. Naar zijn mening is het onrechtvaardig om iemand stallingskosten te laten betalen,
terwijl de fiets netjes in het rek is geplaatst.
. [NAAM] had er het hele weekend geen toezicht op gehad wat onmogelijk is.
[NAAM] verzoekt het terugbetalen van de kosten die hij aan de gemeente heeft
moeten betalen.

4. Horen van bezwaarde
Op 3 februari 2021 is er telefonisch contact geweest met bezwaarde. [NAAM] heeft ingestemd
met telefonisch horen. [NAAM] heeft de gronden uit zijn bezwaarschrift herhaaldt en
benadrukt. Verder gaf bezwaarde samengevat het volgende aan:
. [NAAM] vertelde dat het af en toe een beetje proppen is bij het Centraal station.
[NAAM] vertelde dat hij maandag of dinsdag na het weekend weer terugkwam uit
Delft. Toen hij aankwam op Centraal dacht hij dat zijn fiets gestolen was. [NAAM] had
uiteindelijk de fiets gezien op de gemeentewebsite van de gemeente.
. [NAAM] gaf aan dat bij de Swapfietsen het hangslot aan de fiets zit. [NAAM]
vertelde dat hij het slot door zijn wiel had heen gehaald en dat de fiets niet met het slot
vast zat aan het rek.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek) mogen worden geparkeerd.
Door het intensief gebruik en hoge fietsparkeerdruk is het gebied rond het NS-station Amsterdam
Centraal door het college van burgemeester en wethouders aangewezen als gebied waarin het
verboden is om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de rekken
te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. Uit de foto's van Handhaving blijkt dat het
wiel van de fiets van bezwaarde niet in de wielsleuf stond. Ter verduidelijking wordt benoemd dat
indien een fiets met een wiel in een wielsleuf staat, de fiets niet uit steekt. Uit de foto's blijkt dat
de fiets met het achterwiel ruim uitsteekt. Voor een handhaver is bepalend hoe hij de fiets
aantreft.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 28 september 2020 om 08:45 uur is aangebracht, en dat de fiets op diezelfde dag om
12:11 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde geeft aan dat hij zijn fiets netjes in de voorziening heeft neergezet op vrijdag, omdat
hij in het weekend terug naar huis ging. Volgens bezwaarde heeft er in de loop van het weekend
iemand aan zijn fiets gezeten, omdat diegene niet bij zijn eigen fiets kon. Naar zijn mening is het
onrechtvaardig om iemand stallingskosten te laten betalen terwijl de fiets netjes in het rek is
geplaatst. [NAAM] voert aan dat hij het slot door zijn wiel had heen gehaald en dat de fiets niet
met het slot vast zat aan het rek.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets naast het fietsenrekniet met een wiel in de wielsleuf stond, en dus buiten de
voorzieningg, is aangetroffen. Voor de handhaver is bepalend hoe hij de fiets aantreft. Het komt
helaas voor dat in het rek geplaatste fietsen eruit worden gehaald zodat iemand anders zijn of
haar fiets op die plek in het rek kan zetten. Hoe vervelend dit voor bezwaarde ook is, het is zijn
verantwoordelijkheid om de fiets zo te stallen dat dit niet kan gebeuren. Ook als een (ketting)slot
gebruikt wordt om de fiets aan het rek te bevestigen, moet dat slot zó bevestigd worden dat niet
teveel ruimte bestaat om de fiets uit het rek te halen.

Bezwaarde geeft aan dat hij er het hele weekend geen toezicht op heeft gehad, wat onmogelijk is.
Bezwaarde voert aan dat hij maandag of dinsdag na het weekend weer terugkwam uit Delft,
omdat hij in het weekend terug naar huis ging.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Een langere begunstigingstermijn wordt gelet
op de druk op de openbare ruimte in het gebied en de aanzuigende werking van verkeerd
geparkeerde fietsen niet wenselijk geacht en zou in feite leiden tot het gedogen van
overtredingen. Dat de eigenaar van de fiets niet binnen die termijn de overtreding ongedaan heeft
kunnen maken in verband met zijn bezoek in Delft, doet daar niet aan af. Bovendien heeft de
Rechtbank Amsterdam met de uitspraak van 26 september 2018 te kennen gegeven dat het
verlenen van een begunstigingstermijn van één uur niet onredelijk is, in het geval van binnen het
aangewezen gebied buiten de daarvoor bestemde voorziening geparkeerde fietsen.2

Bezwaarde verzoekt het terugbetalen van de kosten die hij aan de gemeente heeft moeten
betalen.

De commissie overweegt dat het voor risico van degene die zijn fiets stalt hoort te blijven, dat de
fiets door een ander verplaatst kan worden als hij de fiets niet zo bevestigt dat dat niet kan
gebeuren. De schade die hij daardoor heeft geleden, dient dan ook voor zijn rekening te blijven.
De commissie is van mening dat de overtreding bezwaarde is toe te rekenen, zodat de last hem
terecht is opgelegd en de kosten van de bestuursdwang ook op hem verhaald mochten worden.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mw. [NAAM] Rb Amsterdam, 26 september 2018, ECLI:NL:RBAMS:2018:751