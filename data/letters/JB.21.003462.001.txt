Advies van de bezwaarschriftencommissie Juridisch Bureau

Aan                Het college van burgemeester en wethouders van Amsterdam
Zaaknummers        JB.21.003462.001
Datum              30 maart 2021
Onderwerp          Advies naar aanleiding van het bezwaarschrift van [NAAM]

Geacht college,

1. Inleiding
Op 26 januari 2021 heeft de handhaver, namens u, de fiets van [NAAM] (hierna:
bezwaarde) verwijderd van de locatie Ringdijk te Amsterdam, en opgeslagen bij het Fietsdepot.
De fiets stond volgens het besluit langer dan zes weken onafgebroken in hetzelfde gebied
geparkeerd. Het besluit is op 16 december 2020 bekendgemaakt. Tegen dit besluit is op 4 februari
2021 een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. Bezwaren
Samengevat luiden de bezwaren in het bezwaarschrift als volgt:
. [NAAM] voert aan dat, nadat er twee stickers op zijn fietsen waren aangebracht, hij van
de fietsen een foto heeft gemaakt en deze van plek heeft verwisseld. Nadat [NAAM] de
fietsen van plek had verwisseld, heeft hij opnieuw een foto gemaakt.
. [NAAM] geeft aan dat de fiets, die bij de muur stond en vervolgens verwijderd is, een
andere fiets betrof dan de fiets die de handhavers rond half december 2020 aantroffen.
. [NAAM] stelt dat er niet goed is gekeken, en dat de handhavers een fiets hebben
meegenomen die er later is neergezet.
.  Daarnaast stelt [NAAM] dat er een zware bromfiets ketting op de verkeerde plaats is
doorgeslepen, waardoor deze niet meer bruikbaar is. [NAAM] wenste deze kosten en
de kosten, die hij heeft gemaakt bij het Fietsdepot, vergoed te krijgen.

4. Horen
Op 25 maart 2021 heeft er telefonisch contact plaatsgevonden met [NAAM]. [NAAM] heeft
de door hem aangevoerde bezwaren herhaald en benadrukt. Op 25 maart 2021 heeft [NAAM]
als volgt gereageerd via de mail:
. [NAAM] heeft foto's verstuurd van beide fietsen. [NAAM] gaf aan dat de
verwijderde fiets op 17 december 2020 in het fietsenrek stond, en dat daarop een
krijtstreep was aangebracht.
.  Op 17 december 2020 heeft [NAAM] de fietsen verwisseld. [NAAM] heeft de fiets uit
het fietsenrek gehaald en tegen de muur geplaatst.
. [NAAM] geeft aan dat de fiets, welke een krijtstreep zou hebben, tegen de muur stond.
. [NAAM] geeft aan dat het omwisselen van de fietsen schijnbaar geen zin had, omdat er
gekeken is naar het krijtstreepje door de handhavers. Daardoor hebben zij de fietsen niet
kunnen onderscheiden. [NAAM] gaf als tip mee om het merk van de fiets te noteren
nadat er een wit streepje is gezet.

Per e-mail van 29 maart 2021 heeft [NAAM] aanvullend het volgende aangegeven:
.  In de kennisgeving besluit staat ongebruikte fiets 42 dagen. De fiets is 17 december 2020
verplaatst, dus gebruikt van de linker kant van het rek naar de rechterkant van het rek.
Eind december 2020 is de fiets voor de tweede keer verplaatst, en dus volgens [NAAM]
gebruikt van het rek naar de muur.
. [NAAM] eist binnen een week om de bezorgkosten van ? 35,-, de kosten voor de
ketting van ? 30,- ketting en de administratiekosten van ? 25,- te betalen.
.  Van een medewerker Contact Center Amsterdam kreeg [NAAM] het advies om de fiets
na een sticker van plek te veranderen. [NAAM] geeft aan dat hij de medewerker
aansprakelijk zal stellen voor het verkeerde advies, als hij niets hebt ontvangen.
. [NAAM] stelt verder dat hij anders de wanpraktijken van de gemeente Amsterdam
publiekelijk aan de schandpaal zal nagelen.

5. Juridisch kader
Ingevolge artikel 4.27 lid 2a van de Algemene Plaatselijke Verordening (APV) is het verboden om
in een door het college aangewezen gebied langer te parkeren dan een door het college te bepalen
periode. Het gebied binnen de Ring A10 (met uitzondering van Noord) is door het college
aangewezen als gebied waar een fiets niet langer dan zes weken op dezelfde plaats mag parkeren,
zonder wezenlijke onderbreking.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen

1 Gemeenteblad 22 december 2017, nr. 230066, 'Aanwijzingsbesluit gebied met maximale (brom)fietsparkeerduur van 42dagen
(stadsdeel Oost)'.

Beoordeeld moet worden of er sprake was van een overtreding, en zo ja, of het verwijderen en
opslaan van de fietsen volgens de juiste procedure heeft plaatsgevonden.

6.1 Ten aanzien van het besluit
De locatie Ringdijk valt in het aangewezen gebied binnen de Ring A10. Op deze locatie geldt een
maximale parkeerduur van zes weken. Deze maximale parkeerduur geldt zowel binnen als buiten
de fietsparkeervoorzieningen. Met dit beleid wil de gemeente de bestaande parkeerplekken beter
benutten.

Uit het constateringsformulier blijkt dat de fiets van [NAAM] langer dan zes weken zonder
wezenlijke onderbreking geparkeerd is geweest. Gebleken is dat de fiets van [NAAM] op 3
november 2020 door de handhavers van een onopvallend constateringsmiddel is voorzien. Op 16
december 2020 is gecontroleerd of de fiets gebruikt is geweest. Uit het intact zijn van het
constateringsmiddel bleek dat [NAAM] zijn fiets in de tussenliggende periode niet heeft
gebruikt.

Overtreding van artikel 4.27 lid 2a van de APV staat hiermee vast.

In een gebied met een maximale parkeerduur van zes weken krijgt de eigenaar vanaf het
aanbrengen van de sticker zeven dagen de tijd om de fiets te gebruiken. Uit het
constateringsformulier blijkt dat de sticker op 16 december 2020 is aangebracht en dat de fiets op
26 januari 2021 is verwijderd. Uit de foto's, die zijn gemaakt op het moment van verwijdering,
blijkt dat het aangebrachte constateringsmiddel nog intact was.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] voert aan dat, nadat er twee stickers op zijn fietsen waren aangebracht, heeft hijhij van
de fietsen een foto heeft gemaakt en deze van plek heeft verwisseld. De fiets is 17 december 2020
verplaatst, dus gebruikt van de linker kant van het rek naar de rechterkant van het rek. Eind
december 2020 is de fiets voor de tweede keer verplaatst, en dus volgens [NAAM] gebruikt van
het rek naar de muur. Nadat [NAAM] de fietsen van plek had verwisseld, heeft hij opnieuw een
foto gemaakt. [NAAM] geeft aan dat de fiets, die bij de muur stond en vervolgens verwijderd is,
een andere fiets betrof dan de fiets die de handhavers rond half december aantroffen. [NAAM]
stelt dat er niet goed is gekeken, en dat de handhavers een fiets hebben meegenomen die er later
is neergezet. Hiertoe wordt het volgende overwogen.

Herhaald wordt dat de locatie Ringdijk in het aangewezen gebied binnen de Ring A10 valt
deze locatie geldt een maximale parkeerduur van zes weken. Deze maximale parkeerduur geldt
zowel binnen als buiten de fietsparkeervoorzieningen. Uit het constateringsformulier blijkt dat de
fiets van [NAAM] langer dan zes weken zonder wezenlijke onderbreking geparkeerd is geweest.

Gebleken is dat de fiets van [NAAM] op 3 november 2020 door de handhavers van een
onopvallend constateringsmiddel is voorzien. Op 16 december 2020 is gecontroleerd of de fiets
gebruikt is geweest. Uit navraag bij Handhaving blijkt dat het om dezelfde fiets gaat.

zijn van het constateringsmiddel bleek dat [NAAM] zijn fiets in de tussenliggende periode niet
heeft gebruikt.
In reactie op hetgeen [NAAM] stelt, heeft de bezwaarschriftencommissie contact opgenomen
met de afdeling Handhaving. De Handhaving heeft aangegeven dat de verwijderde fiets tegen de
muur stond geparkeerd. Op basis van het intact zijn van de krijtstreep is dan ook gebleken dat de
fiets niet is gebruikt gedurende de periode van zes weken. Daarnaast is te zien op de foto's, welke
gestuurd zijn door [NAAM], dat het dezelfde fiets betreft. De fiets verwijderd door de afdeling
Handhaving is de fiets met een fietsdrager. Deze fiets is door [NAAM] op 17 december 2020
tegen de muur zijn geplaatst. Op de foto's gemaakt op de dag van verwijdering, is tevens te zien
dat de fiets tegen de muur stond geparkeerd. De juiste fiets is dan ook verwijderd volgens de
afdeling Handhaving. [NAAM] wordt dan ook niet in zijn bezwaren gevolgd.

Herhaald wordt dat in een gebied met een maximale parkeerduur van zes weken de eigenaar
vanaf het aanbrengen van de sticker zeven dagen de tijd krijgt om de fiets te gebruiken. Benadrukt
wordt dat wanneer de fiets wordt gebruikt het constateringsmiddel verdwijnt.

De commissie stelt vast dat op de foto's, die door Handhaving zijn gemaakt op het moment van
verwijdering, een heldere witte krijtstreep zichtbaar is onder het spatbord van de fiets van
bezwaarde. Uit het intact zijn van het constateringsmiddel blijkt dat de fiets langer dan zes weken
in hetzelfde gebied stond geparkeerd, zonder wezenlijke onderbreking.  Verder is gebleken dat de
sticker door [NAAM] is verwijderd. Hierop volgend heeft de handhaver een nieuwe sticker
geplaatst, daterend op 16 december 2020, omdat de fiets ondanks verwijdering van de sticker niet
was gebruikt. Als de gemeente een sticker op de fiets heeft geplakt, dient de sticker te worden
verwijderd én dient de fiets in gebruik genomen te worden. De sticker van de fiets halen of de fiets
verplaatsen is niet voldoende om verwijdering te voorkomen. De fiets moet gebruikt worden.
Tegen deze achtergrond wordt [NAAM] niet in zijn bezwaren gevolgd.

Verder wordt nog opgemerkt dat de regels omtrent het parkeren van fietsen in Amsterdam en de
te nemen maatregelen na het plakken van een sticker op de fiets duidelijk op de website van de
gemeente Amsterdam staan vermeld. Het is spijtig dat [NAAM] mogelijk verkeerd is ingelicht
door een werknemer. Dit doet echter aan de geconstateerde overtreding niets af. Van
verkeersdeelnemers mag immers worden verwacht dat hij zelf onderzoek doen naar de ter plaatse
geldende parkeerregels voor fietsen en de te nemen maatregelen.

6.3 Ten aanzien van de kosten
[NAAM] stelt dat er een zware bromfiets ketting op de verkeerde plaats is doorgeslepen,
waardoor deze niet meer bruikbaar is. [NAAM] eist binnen een week om de bezorgkosten van ?
35,-, de kosten voor de ketting van ? 30,- ketting en de administratiekosten van ? 25,- te betalen.
Het volgende wordt hiertoe overwogen.

Ten aanzien van de door [NAAM] aan het Fietsdepot betaalde thuisbezorgkosten en het slot
wordt overwogen dat [NAAM] alleen in aanmerking komt voor een vergoeding, indien blijkt dat
niet de juiste procedure voor verwijdering is gevolgd. Hiervan is geen sprake. De fiets stond langer
dan zes weken onafgebroken geparkeerd en mocht daarom worden verwijderd. De kosten die
hieruit voortvloeien voor [NAAM] dienen voor zijn risico te blijven. Hoewel het
betreurenswaardig is dat [NAAM] zijn slot niet meer kan hergebruiken, leidt dit niet tot een
kostenvergoeding.

Tenslotte wordt overwogen dat deze kosten voortvloeien uit het opstellen van het bezwaarschrift
en gevolg is van deelname aan het maatschappelijk verkeer. Uit de jurisprudentie valt af te leiden
dat de kosten die een [NAAM] maakt voor het opstellen en indienen van het bezwaarschrift niet
voor vergoeding in aanmerking komen.2

7. Conclusie
Op grond van het voorgaande is de commissie van oordeel dat het bezwaar ongegrond is en dat
de bestreden besluiten in stand dienen te blijven. [NAAM] komt niet in aanmerking voor een
kostenvergoeding.

Adviseur,

Mevrouw [NAAM]

2 Gerechtshof Den Haag 10 juni 2014, ECLI:NL:GHDHA:2014:213