Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.23.016878.001
Datum        6 februari 2024
Onderwerp    Advies naar aanleiding van het bezwaarschrift van [NAAM]

Geacht college,

1. Inleiding
Op 4 oktober 2023 om 13:54 uur heeft de handhaver, namens u, de fiets van [NAAM]  (hierna:
bezwaarde) verwijderd uit het gebied rondom het NS-station Amsterdam Zuid (Zuidplein) en
opgeslagen bij het Fietsdepot. De fiets stond volgens het besluit niet geparkeerd in de daarvoor
bestemde voorziening. Het besluit is op 4 oktober 2023 om 09:00 uur bekendgemaakt. Tegen dit
besluit is tijdig een bezwaarschrift ingediend.

2. Advies
De commissie adviseert u:
?  het bezwaarschrift ontvankelijk te verklaren-
?  het bezwaar ongegrond te verklaren-
?  het bestreden besluit in stand te laten-
?  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
?  [NAAM]  geeft aan dat door werkzaamheden de gehele fietsenstalling bij het Mathijs
Vermeulenpad niet beschikbaar was.
?  [NAAM]  geeft aan dat er geen alternatief was om de fiets in een onbetaalde
fietsenstalling te parkeren. Hierdoor stonden ruim 200 fietsen netjes in een rij onder de
tunnel van de Strawinskylaan richting het Prinses Amaliaplein.
?  [NAAM]  geeft aan dat dit op een officiële tijdelijke vervanging leek om de fiets te
plaatsen. [NAAM]  heeft zijn fiets daar dan ook netjes gezet.
?  [NAAM]  geeft aan dat de rij fietsen het voetpad totaal niet belemmerden.
?  [NAAM]  geeft aan dat er klaarblijkelijk een sticker is bevestigd aan de fiets op 4
oktober 2023 om 09:19 uur en zijn fiets om 13:54 is meegenomen. Toen [NAAM]  om
15:00 uur terugkwam was zijn fiets dus helaas weg.
?  [NAAM]  geeft aan dat hij hierdoor op verschillende kosten is gejaagd, doordat hij
meermaals gebruik moest maken van het OV en heeft moeten betalen om de fiets terug
te krijgen.

4. Horen van [NAAM]
[NAAM]  is bij e-mail van 16 januari 2024 door de behandelend jurist in de gelegenheid gesteld
om zijn bezwaarschrift telefonisch of schriftelijk nader toe te lichten. Op 24 januari 2024 heeft
bezwaarde per e-mail gereageerd en de bezwaren uit het bezwaarschrift herhaald en benadrukt.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek, een fietsparkeervak of
fietsnietje) mogen worden geparkeerd. Door het intensief gebruik en hoge fietsparkeerdruk is het
gebied rond het NS-station Amsterdam Zuid door het college van burgemeester en wethouders
aangewezen als gebied waarin het verboden is om fietsen buiten de daarvoor bestemde
voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het gebied gebruik maken de ruimte
te geven. Door middel van informatieborden wordt gewezen op het verbod op buiten de
parkeervoorziening te parkeren.

Uit het constateringsformulier en de foto’s die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets stond op het trottoir geparkeerd.
Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

1 Gemeenteblad van 3 mei 2016,nr 55896, “ Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren”.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 4 oktober 2023 om 09:00 uur is aangebracht, en dat de fiets op diezelfde dag om
13:54 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM]  geeft aan dat door werkzaamheden de gehele fietsenstalling bij het Mathijs
Vermeulenpad niet beschikbaar was. [NAAM]  geeft aan dat er geen alternatief was om de fiets
in een onbetaalde fietsenstalling te parkeren. Hierdoor stonden ruim 200 fietsen netjes in een rij
onder de tunnel van de Strawinskylaan richting het Prinses Amaliaplein. [NAAM]  geeft aan dat
dit op een officiële tijdelijke vervanging leek om de fiets te plaatsen. [NAAM]  heeft zijn fiets
daar dan ook netjes gezet. [NAAM]  geeft aan dat de rij fietsen het voetpad totaal niet
belemmerden. [NAAM]  geeft aan dat er klaarblijkelijk een sticker is bevestigd aan de fiets op 4
oktober 2023 om 09:19 uur en zijn fiets om 13:54 is meegenomen. Toen [NAAM]  om 15:00 uur
terugkwam was zijn fiets dus helaas weg. [NAAM]  geeft aan dat hij hierdoor op verschillende
kosten is gejaagd, doordat hij meermaals gebruik moest maken van het OV en heeft moeten
betalen om de fiets terug te krijgen. De commissie overweegt hiertoe het volgende.

Herhaald wordt dat [NAAM]  de fiets geparkeerd heeft in het aangewezen gebied waar het
verboden is de fiets buiten de voorziening te parkeren. Op het NS-station Amsterdam Zuid dient
een fiets in een fietsparkeervak, fietsenrek of stalling te worden geparkeerd. De fiets van
bezwaarde stond niet in een parkeervoorziening voor fietsen maar op het trottoir geparkeerd.
Fietsen die buiten de daarvoor bestemde parkeervoorziening staan geparkeerd, kunnen worden
verwijderd. Het veroorzaken van hinder is hiervoor geen vereiste.

De commissie betreurt het dat er meerdere fietsen buiten een parkeervoorziening stonden
geparkeerd en [NAAM]  hierdoor het idee kreeg dat dit was toegestaan. Dit betekent echter niet
dat [NAAM]  er zonder meer vanuit kon gaan dat er sprake was van een toegestane
parkeervoorziening op het trottoir. Wanneer er op de betreffende locatie geen vrije plek
voorhanden is, betekent dit nog niet dat een fiets buiten een fietsvoorziening mag worden
geplaatst. Vaak is er in de nabije omgeving nog wel een voorziening waar ruimte is om de fiets te
parkeren. Zo zijn er op het NS-station Amsterdam Zuid bijvoorbeeld verschillende
fietsenstallingen waar de eerste 24 uur gratis kan worden geparkeerd.

Van een verkeersdeelnemer mag worden verwacht dat hij/zij onderzoek doet naar de ter plaatse
geldende verkeerssituatie. Dat [NAAM]  zich niet goed genoeg heeft georiënteerd op de
parkeermogelijkheden van fietsen in het gebied rond het NS-station Amsterdam Zuid, komt voor
zijn rekening. Op de website www.amsterdam.nl/fiets wordt het verbod kenbaar gemaakt. Ook is
online te raadplegen waar parkeervoorzieningen zijn om een fiets te parkeren. Ten overvloede
wordt nog opgemerkt dat het al dat niet aanwezig zijn van een bord op de betreffende locatie niet
afdoet aan de geldende regels. Het zijn niet de borden die het parkeerverbod in het leven roepen.
Het is de bevoegdheid in de APV en het Aanwijzingsbesluit die maken dat er een bepaald regime
geldt in het gebied, waarbij wordt verwezen naar de uitspraak van de Afdeling
bestuursrechtspraak van de Raad van State van 2 juli 2014.2 De commissie volgt [NAAM]
daarom niet in zijn bezwaar.

Ten aanzien van de door [NAAM]  aan het Fietsdepot betaalde administratiekosten en
reiskosten voor vervangend vervoer met het OV wordt overwogen dat [NAAM]  alleen in
aanmerking komt voor een vergoeding, indien blijkt dat niet de juiste procedure voor verwijdering
is gevolgd. Hiervan is geen sprake. De fiets is buiten een fietsvoorziening aangetroffen en dus
terecht verwijderd. De commissie adviseert daarom geen kostenvergoeding toe te kennen.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM]  komt niet in aanmerking voor een
kostenvergoeding.

Adviseur,

Mevrouw [NAAM]

2 Raad van State 2 juli 2014, ECLI:NL:RVS:2014:239