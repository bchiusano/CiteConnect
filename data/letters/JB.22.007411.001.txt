Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.22.007411.001
Datum        9 augustus 2022
Onderwerp    Advies naar aanleiding van het bezwaarschrift van [NAAM]

Geacht college,

1. Inleiding
Op 30 maart 2022 om 11:40 uur heeft de handhaver, namens u, de fiets van [NAAM] (hierna:
bezwaarde) verwijderd uit het gebied rond het NS-station Amsterdam Centraal (Stationsplein) en
opgeslagen bij het Fietsdepot. De fiets stond volgens het besluit niet geparkeerd in de daarvoor
bestemde voorziening. Het besluit is op 30 maart 2022 om 08:15 uur bekendgemaakt. Tegen dit
besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat dat zij sinds kort in Naarden woont en werkt op de
Egelantiersgracht in Amsterdam.
. [NAAM] geeft aan dat zij haar fiets bij het NS-station Amsterdam Centraal heeft staan
en dat zij de fiets iedere dag dat zij werkt daar parkeert.
. [NAAM] geeft aan dat zij dit doet in de rij voor de fietsboot en dat er sinds corona altijd
plek is.
. [NAAM] geeft aan dat het niet altijd makkelijk is om haar fiets goed in het fietsenrek te
parkeren, omdat veel fietsen rekjes hebben en het daardoor niet altijd goed past.
. [NAAM] geeft aan dat het haar toch altijd lukt om haar fiets in een rek te zetten en
daaraan vast te maken.
. [NAAM] geeft aan dat zij maar één slot heeft, een kettingslot.
. [NAAM] geeft aan dat zij in de ochtend wel eens bij haar fiets komt en dat de fiets dan
niet meer perfect in het fietsenrek staat.
. [NAAM] geeft aan dat het onmogelijk is dat de fiets ver uit het fietsenrek stond, omdat
het kettingslot niet heel lang is.

. [NAAM] vermoedt dat haar fiets uit het fietsenrek is meegekomen, toen een ander zijn
of haar fiets ernaast wegnam.
. [NAAM] voert aan dat haar fiets dan ook onterecht is verwijderd, omdat haar fiets niet
fout geparkeerd stond. Haar fiets stond namelijk in het fietsenrek en stond ook vast aan
het rek.

4. Horen van [NAAM]
[NAAM] is bij e-mail van 22 juni 2022 door de behandelend jurist in de gelegenheid gesteld om
haar bezwaarschrift telefonisch of schriftelijk nader toe te lichten. Per e-mail van 7 juli 2022 is het
constateringsformulier en de gemaakte foto's aan [NAAM] verzonden. Op 12 juli 2022 heeft de
telefonische toelichting plaatsgevonden. Ter aanvulling op het bezwaarschrift heeft [NAAM]
samengevat het volgende aangegeven:
. [NAAM] geeft aan dat het haar wel eens is overkomen dat zij andere fietsen per
ongeluk meenam uit het fietsenrek, wanneer zij haar eigen fiets uit het fietsenrek
probeerde te halen.
. [NAAM] geeft aan dat zij haar fiets in de wielsleuf heeft geparkeerd en de fiets heeft
vastgemaakt zoals de bedoeling is. Volgens [NAAM] blijkt dit ook uit het kettingslot
dat is doorgeknipt om de fiets te kunnen verwijderen.
. [NAAM] vermoedt dat de fiets mee uit het fietsenrek is gekomen toen een ander zijn of
haar fiets uit het fietsenrek probeerde te halen. [NAAM] verwijst hiervoor naar de foto's
uit het constateringsformulier, waaruit blijkt dat de fiets slechts een klein stuk uit het
fietsenrek is verplaatst.
. [NAAM] geeft aan dat het verwijderen van haar fiets haar veel tijd en moeite heeft
gekost.
. [NAAM] geeft aan dat de fietsboot iedere dag vol staat met fietsen die een dag later
alweer worden opgehaald. Om die reden vindt [NAAM] de begunstigingstermijn van
een uur te kort. [NAAM] voert aan dat als er 24 uur zou worden gegeven, veel fietsen
een dag later alweer zijn opgehaald.
. [NAAM] voert verder aan dat op de foto's in het constateringsformulier net niet goed te
zien is wat de gehele situatie is.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek, een fietsparkeervak of
fietsnietje) mogen worden geparkeerd. Door het intensief gebruik en hoge fietsparkeerdruk is het
gebied rond het NS-station Amsterdam Centraal door het college van burgemeester en
wethouders aangewezen als gebied waarin het verboden is om fietsen buiten de daarvoor
bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en
vaststellen Handboek Fietsparkeren'.

meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod op buiten de
parkeervoorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets stond niet met een wiel in de
wielsleuf geparkeerd. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 30 maart 2022 om 08:15 uur is aangebracht, en dat de fiets op diezelfde dag om 11:40
uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] geeft aan dat zij haar fiets bij het NS-station Amsterdam Centraal heeft staan en dat zij
de fiets iedere dag dat zij werkt daar parkeert. [NAAM] geeft aan dat het niet altijd makkelijk is
om haar fiets goed in het fietsenrek te parkeren, omdat veel fietsen rekjes hebben en het daardoor
niet altijd goed past. [NAAM] geeft aan dat zij maar één slot heeft, een kettingslot. [NAAM]
vermoedt dat haar fiets uit het fietsenrek is meegekomen, toen een ander zijn of haar fiets ernaast
wegnam. [NAAM] voert aan dat haar fiets dan ook onterecht is verwijderd, omdat haar fiets
niet fout geparkeerd stond. Haar fiets stond namelijk in het fietsenrek en stond ook vast aan het
rek. [NAAM] geeft aan dat zij haar fiets in de wielsleuf heeft geparkeerd en de fiets heeft
vastgemaakt zoals de bedoeling is. [NAAM] vindt de begunstigingstermijn van een uur te kort.
De commissie overweegt hiertoe het volgende.

Herhaald wordt dat uit het constateringsformulier en de foto's die zijn gemaakt bij de verwijdering
van de fiets, blijkt dat de fiets buiten de fietsvoorziening is aangetroffen. De fiets stond niet met
een wiel in de wielsleuf geparkeerd. Ter verduidelijking wordt benoemd dat indien een fiets met
een wiel in een wielsleuf staat, de fiets niet uit steekt. Uit de foto's blijkt dat de fiets met het
achterwiel ruim uitsteekt. De plek waar [NAAM] haar fiets heeft geparkeerd, valt onder het
aangewezen gebied. Dit betekent dat fietsen die buiten de daarvoor bestemde
parkeervoorziening staan geparkeerd, kunnen worden verwijderd.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd krijgt om de fiets te verwijderen.
Een begunstigingstermijn van één uur wordt voldoende geacht om de overtreder in staat te stellen
de overtreding ongedaan te maken. Een langere begunstigingstermijn wordt gelet op de druk op
de openbare ruimte in het gebied en de aanzuigende werking van verkeerd geparkeerde fietsen
niet wenselijk geacht en zou in feite leiden tot het gedogen van overtredingen. Dat de eigenaar
van de fiets niet binnen die termijn de overtreding ongedaan heeft kunnen maken in verband met
bijvoorbeeld werktijden doet daar niet aan af. Bovendien heeft de Rechtbank Amsterdam met de
uitspraak van 26 september 2018 te kennen gegeven dat het verlenen van een
begunstigingstermijn van één uur niet onredelijk is, in het geval van binnen het aangewezen
gebied buiten de daarvoor bestemde voorziening geparkeerde fietsen.2

Het komt helaas voor dat in het rek geplaatste fietsen eruit worden gehaald zodat iemand anders
zijn of haar fiets op die plek in het rek kan zetten. Hoe vervelend dit voor [NAAM] ook is, het is
haar verantwoordelijkheid om de fiets zo te stallen dat dit niet kan gebeuren. Ook als een
kettingslot gebruikt wordt om de fiets aan het rek te bevestigen, moet dat slot zó bevestigd
worden dat niet teveel ruimte bestaat om de fiets uit het rek te halen.

De commissie overweegt dat het voor risico van degene die zijn fiets stalt hoort te blijven, dat de
fiets door een ander verplaatst kan worden als hij de fiets niet zo bevestigt dat dat niet kan
gebeuren. De schade die zij daardoor heeft geleden, dient dan ook voor haar rekening te blijven.
De commissie is van mening dat de overtreding [NAAM] is toe te rekenen, zodat de last haar
terecht is opgelegd en de kosten van de bestuursdwang ook op haar verhaald mochten worden.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mevrouw [NAAM]

2 Rb. Amsterdam, 26 september 2018, ECLI:NL:RBAMS:2018:751