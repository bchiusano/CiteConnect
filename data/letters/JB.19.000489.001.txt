Advies van de bezwaarschriftencommissie Juridisch Bureau

Aan:               Het college van burgemeesters en wethouders van Amsterdam
Nummer:            JB.19.000489.001
Datum:             19 februari 2018
Onderwerp:         Advies naar aanleiding van het bezwaarschrift ingediend door
de heer / mevrouw [NAAM] Tongeren

Geacht college,

1.  Inleiding
Bij het verwijderen van fietsen die in strijd met regels in de Algemene Plaatselijke Verordening
(APV) geparkeerd staan, past u bestuursdwang toe. Dit betekent dat u een einde maakt aan een
overtreding. Een overtreder krijgt hierbij eerst zelf de gelegenheid om de overtreding te
beëindigen. Daarom komt er bij een parkeerovertreding een sticker op de fiets. De sticker
vermeldt de overtreding en waarschuwt dat de gemeente de overtreding zal beëindigen. De
sticker vermeldt ook tot wanneer de overtreder de overtreding zelf kan beëindigen (de
begunstigingstermijn). Volgens de uitspraak van 10 oktober 2016 van Rechtbank Den Haag1 is de
sticker op de fiets het besluit.

Op 10 december 2018 heeft de heer / mevrouw [NAAM] Tongeren (hierna: bezwaarde) bezwaar
gemaakt tegen de sticker die hij of zij op zijn fiets heeft aangetroffen. De sticker met barcode
[BSN] dateert van 5 december 2018. Bij brief van 10 januari 2019 is de ontvangst van het
bezwaarschrift bevestigd.

2. Contact met bezwaarde
Bezwaarde heeft in zijn of haar bezwaarschrift geen andere contactgegevens achtergelaten dan
zijn adres. Bij brief van 10 januari 2019 is bezwaarde verzocht om zijn telefoonnummer te
overleggen ten einde de bezwaren te bespreken. [NAAM] heeft hier niet op gereageerd. Op
6 februari 2019 is bezwaarde opnieuw verzocht contact op te nemen. Ook hierop heeft bezwaarde
niet gereageerd. De commissie heeft bezwaarde zodoende niet kunnen spreken en gaat ervan uit
dat bezwaarde hier geen behoefte aan heeft.

3. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

In onderhavig geval is de fiets van bezwaarde op 5 december 2018 voorzien van een sticker met
barcode [BSN]. [NAAM] maakt bezwaar tegen deze sticker wat het besluit is. Uit
bezwaarde zijn bezwaarschrift blijkt niet dat de bestuursdwang daadwerkelijk is toegepast en zijn

1 Rb Den Haag, 10 oktober 2016, ECLI:NL:RBDHA:2016:12168.

fiets door u is verwijderd. Uit de bij ons bekende gegevens blijkt niet dat de bestuursdwang is
toegepast. Er zijn geen gegevens beschikbaar waaruit blijkt dat de fiets door u is verwijderd.
Mogelijk is de overtreding binnen de begunstigingstermijn opgeheven. Nu er geen bestuursdwang
is toegepast, zijn er geen kosten gemaakt die zijn verhaald op bezwaarde. Dit maakt dat het
procesbelang ontbreekt. De commissie stelt vast dat nu er geen procesbelang is er geen reden
bestaat om de rechtmatigheid van het bestreden besluit te toetsen. De commissie adviseert om
het bezwaarschrift niet-ontvankelijk te verklaren.

4. Advies
Op grond van het vorenstaande adviseert de commissie u:
-  Het bezwaarschrift ten aanzien van de fiets met barcode [BSN] niet-ontvankelijk te
verklaren.

Adviseur,

Mw. [NAAM]