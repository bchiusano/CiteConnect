Advies van de bezwaarschriftencommissie Juridisch Bureau

Aan           Het college van burgemeester en wethouders van Amsterdam
Zaaknummer    JB.18005767.001
Datum         15 augustus 2018
Onderwerp     Advies naar aanleiding van het bezwaarschrift van de heer [NAAM] college,

1. Inleiding
Op 30 april 2018 heeft de handhaver, namens u, de fiets van [NAAM] (hierna: bezwaarde)
verwijderd van de locatie De Ruyterkade en opgeslagen bij het Fietsdepot. De fiets van bezwaarde
stond volgens het besluit niet geparkeerd in de daarvoor bestemde voorziening. Het besluit is op 30
april 2018 bekendgemaakt.

Tegen dit besluit is een bezwaarschrift ingediend. Het bezwaarschrift is ontvangen op 25 juni 2018
Bij brief van 17 juli 2018 is de ontvangst van het bezwaarschrift bevestigd.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Het besluit is bekend gemaakt op 30 april 2018. De termijn voor het indienen van het
bezwaarschrift ving aan op 1 mei 2018. Volgens de uitspraak van 10 oktober 2016 Rechtbank Den
Haag1 is de sticker op de fiets het besluit. Gelet op artikel 6:7 jo. 6:8 van de Algemene wet
bestuursrecht (hierna: Awb) was 11 juni 2018 de laatste dag waarop het bezwaarschrift kon
worden ingediend. Het bezwaarschrift is ontvangen op 25 juni 2018. Daarmee staat vast dat het
bezwaarschrift niet tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
[NAAM] moet dan aantonen dat het hem niet aan te rekenen is, dat hij te laat is met zijn
bezwaarschrift.

Bij brief van 17 juli 2018 is bezwaarde in de gelegenheid gesteld om schriftelijk te laten weten
waarom het bezwaarschrift te laat is ingediend. [NAAM] heeft bij email van 26 juli 2018 daarop
gereageerd.

[NAAM] heeft aangevoerd dat hij begin juni zijn bezwaarschrift heeft verstuurd. Dit blijkt
volgens bezwaarde uit een afschrijving van ? 0.83 (postzegel) van de AKO op 1 juni 2018. Verder

1 ECLI:NL:RBDHA:2016:12168

geeft bezwaarde aan dat dat hij anderhalve maand later op 17 juli 2018 een brief heeft ontvangen
met de mededeling dat zijn bezwaarschrift te laat is ingediend. [NAAM] geeft aan dat het niet
aan hem te verwijten is dat het bezwaar pas na vier weken na versturen is ontvangen.

Overwogen wordt dat uit de door bezwaarde gegeven toelichting niet is gebleken dat bezwaarde
een geldige reden voor termijnoverschrijding had. [NAAM] heeft ter onderbouwing geen
stukken overlegd waaruit de afschrijving bij de AKO blijkt. Overigens toont de aankoop van een
postzegel niet aan dat het bezwaar daadwerkelijk op dezelfde dag op de post is gedaan.

3. Advies
Op grond van het vorenstaande adviseer ik u:
-  Het bezwaarschrift niet-ontvankelijk te verklaren.

Adviseur,

Mw. [NAAM]