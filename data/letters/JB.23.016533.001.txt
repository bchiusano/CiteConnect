Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.23.016533.001
Datum         16 januari 2024
Onderwerp     Advies naar aanleiding van het bezwaarschrift van [NAAM]

Geacht college,

1. Inleiding
Op 4 oktober 2023 om 11:54 uur heeft de handhaver, namens u, de fiets van [NAAM]  (hierna:
bezwaarde) verwijderd uit het  gebied  rond het  NS-station  Amsterdam Amstel  (Overzichtweg) en
opgeslagen bij het Fietsdepot. De fiets van bezwaarde stond volgens het besluit niet geparkeerd in de
daarvoor  bestemde  voorziening.  Het  besluit  is op 4  oktober  2023 om 08:40  uur bekendgemaakt.
Tegen dit besluit is tijdig een bezwaarschrift ingediend.

2. Advies
De commissie adviseert u:
?  het bezwaarschrift ontvankelijk te verklaren-
?  het bezwaar ongegrond te verklaren-
?  het bestreden besluit in stand te laten-
?  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de gronden uit het bezwaarschrift als volgt:
?  [NAAM]  geeft aan dat het bezwaar is ingediend omdat de fiets een paar uur naast een
parkeervak heeft gestaan vanwege de beperkte ruimte in het parkeervak, dat altijd vol staat
met fietsen, niet alleen op dat specifieke moment.
?  [NAAM]  vraagt waarom het parkeervak zo klein is, vooral gezien de omvang van het
flatgebouw met veel bewoners.
?  [NAAM]  benadrukt dat de fiets binnen een paar uur door de gemeente is verwijderd,
hoewel deze niemand hinderde of gevaar opleverde.
?  [NAAM]   merkt  op  dat  de  opgegeven  locatie  van  de  verwijdering  niet  klopt.  Het
Julianaplein, ter hoogte van huisnummer 10 (de flat van een vriend), is de locatie vanwaar
de fiets is verwijderd.
?  [NAAM]  benadrukt dat het parkeervak te klein is voor de bewoners van het flatgebouw
aan het Julianaplein, en er lijkt geen andere mogelijkheid te zijn om de fiets neer te zetten.

4. Horen van bezwaarde
Op 27 november 2023 is bezwaarde per e-mail uitgenodigd om een afspraak in te plannen voor een
telefonische  hoorzitting.  Hierop  heeft  bezwaarde  niet  gereageerd.  Op 6  december 2023  is
bezwaarde  per e-mail eraan  herinnerd  dat deze in  de gelegenheid  is  gesteld  een afspraak  in  te
plannen  voor  een  telefonische  hoorzitting.  [NAAM]   heeft  op  deze  mail  ook  niet gereageerd.
Desalniettemin is bezwaarde op 3 januari 2024 twee keer gebeld, maar helaas is het niet gelukt om
bezwaarde te bereiken. Omdat iedere reactie omtrent het telefonisch horen is uitgebleven, gaat de
commissie ervan uit dat bezwaarde niet gehoord wil worden en is het bezwaarschrift aan de hand
van de beschikbare stukken uit het dossier beoordeeld.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van  de  veiligheid  en ter  voorkoming van  hinder  een gebied  worden  aangewezen waarin  fietsen
uitsluitend in de daarvoor bestemde voorziening (lees: een fietsenrek) mogen worden geparkeerd.
Door het intensief gebruik en hoge fietsparkeerdruk is het gebied rond het NS-station Amsterdam
Amstel door  het  college  van  burgemeester  en  wethouders  aangewezen  als  gebied  waarin  het
verboden is om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene wet
bestuursrecht (Awb). Op grond hiervan kunt u een overtreding zelf beëindigen door het meevoeren
en opslaan van de fiets, nadat u de betrokkene in de gelegenheid heeft gesteld zelf de overtreding
op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het NS-station Amsterdam Amstel
gebruik  maken  de  ruimte  te  geven. Door  middel  van  informatieborden  wordt  gewezen  op  het
verbod fietsen buiten de fietsvoorzieningen te parkeren.

Uit het constateringsformulier en de foto’s die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets lag op het trottoir geparkeerd. Voor
een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen.

1 Gemeenteblad van 3 mei 2016,nr 55896, “ Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren”.

Een begunstigingstermijn van één uur wordt voldoende geacht om de overtreder in staat te stellen
de overtreding ongedaan te maken. Een langere begunstigingstermijn wordt, gelet op de druk op
de openbare ruimte in het gebied en de aanzuigende werking van verkeerd geparkeerde fietsen,
niet wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 4 oktober 2023 om 08:40 uur is aangebracht, en dat de fiets op 4 oktober 2023 om
11:54 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM]  stelt dat de fiets buiten de daartoe bestemde fietsvoorzieningen is geplaatst omdat
deze  te  klein  waren  en  bovendien  vol  waren. [NAAM]  geeft  aan  dat  er  onvoldoende  plaats
beschikbaar is op de betreffende locatie. [NAAM]  voert verder aan dat de fiets geen hinder of
gevaar opleverde. Ten slotte merkt bezwaarde op dat de locatieaanduiding niet lijkt te kloppen- de
fiets  stond  geparkeerd ter  hoogte  van  het  Julianaplein  10  en  niet  aan  de  Overzichtweg.  De
commissie overweegt hieromtrent het volgende.

Allereerst wordt opgemerkt dat de Overzichtweg langs het Julianaplein [HUISNR] loopt en beide locaties
aldus aan elkaar grenzen. Daarbij valt de plek waar bezwaarde de fiets heeft geparkeerd, ongeacht
of dit het Julianaplein [HUISNR] of de Overzichtweg betreft, onder het aangewezen gebied. Dit betekent
dat fietsen die buiten de daarvoor bestemde parkeervoorziening staan, kunnen worden verwijderd.
Het veroorzaken van gevaar of hinder is hiervoor geen vereiste.

Overwogen wordt dat zelfs als er op de betreffende locatie geen vrije plek beschikbaar is, dit niet
betekent  dat  een  fiets  buiten  de  voorzieningen  mag  worden  geplaatst.  Vaak  is  er  in  de  nabije
omgeving  nog  wel  een  voorziening  waar  wel  ruimte  is  om  de  fiets te  parkeren.  Van  een
verkeersdeelnemer  mag  worden  verwacht  dat  hij  onderzoek  doet  naar  de  ter  plaatse  geldende
verkeerssituatie. Dat bezwaarde heeft nagelaten zich te oriënteren op de parkeermogelijkheden
van  fietsen  in  het  gebied  rond de  Overzichtweg  (en het  Julianaplein),  komt  voor  rekening van
bezwaarde.

[NAAM]  voert aan dat de fiets al na een uur is verwijderd. De commissie overweegt hiertoe het
volgende.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Een langere begunstigingstermijn wordt gelet
op  de  druk  op  de  openbare  ruimte  in  het  gebied  en  de  aanzuigende  werking  van  verkeerd
geparkeerde fietsen niet wenselijk geacht en zou in feite leiden tot het gedogen van overtredingen.
Dat  de bezwaarde  mogelijk dacht  dat deze langer  de  tijd  had  om  de  overtreding  ongedaan  te
maken, vindt de commissie vervelend maar doet aan het voorgaande niets af.

Bovendien heeft de Rechtbank Amsterdam met de uitspraak van 26 september 2018 te kennen
gegeven dat het verlenen van een begunstigingstermijn van één uur niet onredelijk is, in het geval
van binnen het aangewezen gebied buiten de daarvoor bestemde voorziening geparkeerde
fietsen.2 De commissie volgt bezwaarde niet in het bezwaar.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden  besluit in  stand  dient  te  blijven.  [NAAM]   komt niet in  aanmerking  voor  een
kostenvergoeding.

Adviseur,

Dhr. [NAAM]

2 Rb Amsterdam, 26 september 2018, ECLI:NL:RBAMS:2018:751