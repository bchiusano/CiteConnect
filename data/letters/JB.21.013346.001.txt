Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.21.013346.001
Datum         285 oktober 2021
Onderwerp     Advies naar aanleiding van het bezwaarschrift van [NAAM] college,

1. Inleiding
Op 6 juli 2021 heeft de handhaver, namens u, de fiets van [NAAM] (hierna: [NAAM])
verwijderd van de locatie Bartholomeus Diazstraat te Amsterdam en opgeslagen bij het Fietsdepot.
De fiets stond volgens het besluit langer dan zes weken onafgebroken op dezelfde plaats
geparkeerd. Het besluit is op 28 mei 2021 bekendgemaakt. Tegen dit besluit is tijdig een
bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] geeft aan dat hij woonachtig is op de Bartholomeus Diazstraat [HUISNR]. Het
fietsenrek staat recht voor zijn deur.
. [NAAM] geeft aan dat de fiets is weggehaald zonder een  gunningsperiode om de fiets
te kunnen verplaatsen. [NAAM] geeft aan dat de fiets zijn eigendom is en op een
daartoe bestemde plek stond. De fiets zat vast met een klein slot en een groot hangslot.
. [NAAM] geeft aan dat de fiets wel degelijk is gebruikt in de afgelopen 42 dagen. De
fiets was gestickerd, maar [NAAM] heeft de sticker verwijderd en de fiets daarna
gebruikt. De fiets heeft [NAAM] op een andere plek geparkeerd in het fietsenrek.
Daarom voldoet de fietsverwijdering volgens [NAAM] niet aan de regels en is de
verwijdering onzorgvuldig.

4. Horen van [NAAM]
Op 6 oktober is [NAAM] per e-mail in de gelegenheid gesteld om een afspraak in te plannen
voor een telefonisch hoorzitting. [NAAM] heeft aangegeven dat hij geen behoefte heeft aan
een telefonische hoorzitting, maar bereid is om eventuele vragen te beantwoorden. Naar
aanleiding van het verzoek om het gebruik van de fiets te onderbouwen heeft [NAAM] per e-
mail van 15 oktober 2021 een getuigenverklaring gestuurd. In de getuigenverklaring staat
beschreven dat [NAAM] de fiets op 20 juni 2021, 27 juni 2021 en 3 juni 2021 heeft gebruikt.

[NAAM] is vervolgens per e-mail van 18 oktober 2021 nogmaals in de gelegenheid gesteld om
nadere bewijsstukken aan te leveren. [NAAM] reageerde hier het volgende op:
. [NAAM] vraagt wat hij nog verder voor nader bewijs kan toesturen.
. [NAAM] kan zich moeilijk voorstellen hoe het gebruik van een alledaags voorwerp
uitgebreider kan worden gedocumenteerd dan hij reeds naar voren heeft gebracht.
[NAAM] geeft aan dat het niet slechts om een verklaring van een derde gaat, maar ook
om zijn eigen verklaring en het aanknopingspunt dat de fiets op de datum van de
verwijdering in een ander fietsenrek geparkeerd stond dan het moment dat deze
gestickerd is.
.
Ten slotte heeft [NAAM] bij e-mail van 25 oktober 2021 aangegeven geen verder bewijs meer
aan te willen leveren.

5. Juridisch kader
Ingevolge artikel 4.27 lid 2a van de Algemene Plaatselijke Verordening (APV) is het verboden om
in een door het college aangewezen gebied langer te parkeren dan een door het college te bepalen
periode. Het gebied binnen de Ring A10 (met uitzondering van Noord) is door het college
aangewezen als gebied waar een fiets niet langer dan zes weken op dezelfde plaats mag parkeren,
zonder wezenlijke onderbreking.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beÃ«indigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
De locatie Bartholomeus Diazstraat valt in het aangewezen gebied binnen de Ring A10. Op deze
locatie geldt een maximale parkeerduur van zes weken. Deze maximale parkeerduur geldt zowel

1 Gemeenteblad 24 september 2018, nr. 201974, 'Aanwijzingsbesluit gebied met maximale (brom)fietsparkeerduur van 42 dagen
(stadsdeel West), gemeente Amsterdam'.

binnen als buiten de fietsparkeervoorzieningen. Met dit beleid wil de gemeente de bestaande
parkeerplekken beter benutten.

Uit het constateringsformulier blijkt dat de fiets van [NAAM] langer dan zes weken zonder
wezenlijke onderbreking geparkeerd is geweest. Gebleken is dat de fiets van [NAAM] op 18
maart 2021 door de handhavers van een onopvallend constateringsmiddel is voorzien. Op 28 mei
2021 is gecontroleerd of de fiets van zijn plek is geweest. Uit het intact zijn van het
constateringsmiddel bleek dat [NAAM] haar fiets in de tussenliggende periode niet heeft
gebruikt.

Overtreding van artikel 4.27 lid 2a van de APV staat hiermee vast.

In een gebied met een maximale parkeerduur van zes weken krijgt de eigenaar vanaf het
aanbrengen van de sticker zeven dagen de tijd om de fiets te gebruiken. Uit het
constateringsformulier blijkt dat de sticker op 28 mei 2021 is aangebracht, en dat de fiets op 6 juli
2021 is verwijderd. Uit de foto's, die door de handhavers zijn gemaakt op het moment van
verwijdering, blijkt dat het aangebrachte constateringsmiddel nog intact was.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] geeft aan dat hij de fiets wel heeft gebruikt en de sticker heeft verwijderd. [NAAM]
heeft dit standpunt onderbouwd met een verklaring van een derde. In de getuigenverklaring staat
beschreven dat [NAAM] de fiets op 20 juni 2021, 27 juni 2021 en 3 juni 2021 heeft gebruikt. Ook
geeft [NAAM] aan dat de fiets in een ander fietsenrek staat geparkeerd waardoor aannemelijk
is dat hij zijn fiets heeft gebruikt. De commissie overweegt hiertoe het volgende.

Overwogen wordt dat wanneer de fiets wordt gebruikt het constateringsmiddel verdwijnt. De
commissie stelt vast dat op de foto's, die door Handhaving zijn gemaakt op het moment van
verwijdering, een heldere witte krijtstreep zichtbaar is onder het spatbord. Uit het intact zijn van
het constateringsmiddel blijkt dat de fiets langer dan zes weken op dezelfde locatie stond
geparkeerd, zonder wezenlijke onderbreking. [NAAM] stelt dat hij de fiets voor de verwijdering
door Handhaving heeft gebruikt. De commissie acht de getuigenverklaring onvoldoende om
aannemelijk te maken dat de fiets is gebruikt. Om verwijdering te voorkomen dient de fiets
gebruikt te worden, enkel op deze manier verdwijnt het aangebrachte constateringsmiddel. De
sticker verwijderen en de fiets verplaatsen is niet voldoende. Dat [NAAM] de fiets heeft
gebruikt, acht de commissie dan ook niet aannemelijk.

[NAAM] geeft aan dat de fiets is weggehaald zonder een gunningsperiode om de fiets te
kunnen verplaatsen. De commissie overweegt hiertoe het volgende.

Volgens de uitspraak van Rechtbank Den Haag van 10 oktober 2016 is de sticker op de fiets het
besluit.2  Op de foto's die op het moment van verwijderen van de fiets door de handhaver zijn
gemaakt, is te zien dat de fiets van [NAAM] voorzien was van een sticker. Herhaald wordt dat
uit het constateringsformulier blijkt dat de sticker op 28 mei 2021 is aangebracht. Op de sticker
staat vermeld dat de fiets kan worden verwijderd vanaf wordt op 4 juni 2021. Uit het
constateringsformulier blijkt dat de fiets op 6 juli 2021 is verwijderd. Nu uit het
constateringsformulier volgt dat er wel degelijk een besluit met een begunstigingstermijn is
gegeven, wordt het bezwaar van [NAAM] niet gevolgd.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mw. [NAAM] Rb Den Haag, 10 oktober 2016, ECLI:NL:RBDHA:2016:1216