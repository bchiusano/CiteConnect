Advies van de bezwaarschriftencommissie Juridisch Bureau

Aan           Het college van burgemeester en wethouders van Amsterdam
Zaaknummer    JB.19.002187.001
Datum         27 februari 2019
Onderwerp     Advies naar aanleiding van het bezwaarschrift van mevrouw [NAAM] college,

1. Inleiding
Op 12 december 2018 heeft de handhaver, namens u, de fiets van mevrouw [NAAM] (hierna:
bezwaarde) verwijderd van de Feike de Boerlaan en opgeslagen bij het Fietsdepot. De fiets stond
volgens het besluit langer dan zes weken onafgebroken op dezelfde plaats geparkeerd. Het besluit
is op 5 december 2018 bekendgemaakt.

Tegen dit besluit is een bezwaarschrift ingediend. Het bezwaarschrift heeft als poststempel 6
februari 2019 en is ontvangen op 11 februari 2019. Bij brief van 12 februari 2019 is de ontvangst van
het bezwaarschrift bevestigd.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Het besluit is bekend gemaakt op 5 december 2018. De termijn voor het indienen van het
bezwaarschrift ving aan op 6 december 2018. Volgens geldende jurisprudentie1 is de sticker op de
fiets het besluit. Gelet op artikel 6:7 jo. 6:8 van de Algemene wet bestuursrecht (hierna: Awb) was
16 januari 2019 de dat waarop bezwaarde uiterlijk een bezwaarschrift kon indienen. Het
bezwaarschrift heeft als poststempel 6 februari 2019 en is ontvangen op 11 februari 2019.
Daarmee staat vast dat het bezwaarschrift niet tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het hem/haar niet aan te rekenen is, dat hij/zij te laat is met
zijn/haar bezwaarschrift.

Bij brief van 12 februari 2019 is bezwaarde in de gelegenheid gesteld om schriftelijk te laten weten
waarom het bezwaarschrift te laat is ingediend. [NAAM] heeft geen gebruik gemaakt van deze
mogelijkheid. Er is geen reactie binnengekomen. Hierdoor is niet gebleken dat het bezwaarde niet
aangerekend kan worden dat er niet tijdig bezwaar is ingediend.

1 Rb. Den Haag 10 oktober 2016, ECLI:NL:RBDHA:2016:12168.

Tevens dient het bezwaarschrift te voldoen aan de wettelijke vereisten zoals is bepaald in
artikel 6:5 van de Awb. Het bezwaarschrift bevat ten minste de naam en het adres van bezwaarde,
de datum, de gronden van het bezwaar en het bezwaarschrift dient ondertekend te zijn. Indien
niet aan deze wettelijke vereisten is voldaan, wordt het bezwaarschrift niet-ontvankelijk verklaard.

Het bezwaarschrift van bezwaarde bevatte geen handtekening. Met de brief van 12 februari 2019
is bezwaarde tevens in de gelegenheid gesteld om het bezwaarschrift te ondertekenen. Ook van
die mogelijkheid heeft bezwaarde geen gebruik gemaakt.

3. Advies
Op grond van het vorenstaande adviseert de commissie u:
-  Het bezwaarschrift niet-ontvankelijk te verklaren-
-  Het bestreden besluit in stand te laten.

Adviseur,

mw. [NAAM]