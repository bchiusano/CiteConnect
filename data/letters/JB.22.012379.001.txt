Advies van de bezwaarschriftencommissie Juridisch Bureau
Aan           Het college van burgemeester en wethouders van de gemeente Amsterdam
Zaaknummer    JB.22.012379.001
Datum         30 augustus 2022
Onderwerp     Advies naar aanleiding van het bezwaarschrift van [NAAM]

Geacht college,

1. Inleiding
Op 13 juli 2022 heeft [NAAM] (hierna: [NAAM]) online een bezwaarschrift ingediend tegen de
verwijdering van zijn fiets. In dit advies leest u welke beslissing de commissie heeft genomen en
leggen wij uit waarom.

2. Ontvankelijkheid
Alvorens een bezwaarschift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Volgens de uitspraak van Rechtbank Den Haag van 10 oktober 2016 is de sticker op de fiets het
besluit.1 Op de foto's die op het moment van verwijderen van de fiets door de handhaver zijn
gemaakt, is te zien dat de fiets van [NAAM] voorzien was van een sticker. Het besluit is bekend
gemaakt op 25 maart 2022. De termijn voor het indienen van het bezwaarschrift ving aan op 28
maart 2022. Gelet op artikel 6:7 jo. 6:8 van de Algemene wet bestuursrecht (hierna: Awb) was 9
mei 2022 de laatste dag waarop het bezwaarschrift kon worden ingediend. Het digitale
bezwaarschrift is ontvangen op 13 juli 2022. Daarmee staat vast dat het bezwaarschrift niet tijdig
is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het hem niet aan te rekenen is, dat hij te laat is met zijn
bezwaarschrift.

Bezwaarde is bij e-mail van 19 juli 2022 in de gelegenheid gesteld om schriftelijk te laten weten
waarom het bezwaarschrift te laat is ingediend. Bij e-mail van 20 juli 2022 heeft [NAAM] hierop
gereageerd. [NAAM] heeft daartoe aangevoerd dat hij een vel papier met hierop de gegevens
kwijt was. Eerder had hij een ontvangstbevestiging ontvangen van het Fietsdepot en deze had hij
nodig om bezwaar te kunnen maken. De commissie overweegt hiertoe het volgende.

De commissie is van oordeel dat de door [NAAM] gegeven reden ter verklaring van de

1 Rb Den Haag, 10 oktober 2016, ECLI:NL:RBDHA:2016:12168.

termijnoverschrijding niet verschoonbaar kan worden geacht. Er wordt opgemerkt dat de fiets van
bezwaarde op 1 april 2022 is verwijderd en dat hij de fiets op diezelfde dag heeft opgehaald bij het
Fietsdepot. Hiermee staat vast dat [NAAM] op 1 april 2022 op de hoogte was van de
bezwaartermijn. De laatste dag waarop het bezwaarschrift kon worden ingediend was 9 mei 2022.
Bezwaarde heeft vervolgens op 13 juli 2022 online zijn bezwaarschrift ingediend. [NAAM] heeft
nadat hij op de hoogte was van de bezwaartermijn nog 103 dagen gewacht met het indienen van
het bezwaarschrift. De commissie is van mening dat [NAAM] niet binnen redelijke termijn nadat
hij op de hoogte was gesteld van de bezwaartermijn, zijn bezwaarschrift heeft ingediend en dat dit
voor eigen rekening en risico dient te blijven.

3. Advies
Op grond van het vorenstaande adviseert de commissie u:
.  Het bezwaarschrift van 13 juli 2022 ten aanzien van de fiets met barcode 1000996462 niet-
ontvankelijk te verklaren-
.  Het bestreden besluit in stand te laten.

Adviseur,

Mevrouw [NAAM]