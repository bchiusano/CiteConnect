Advies van de bezwaarschriftencommissie Juridisch Bureau
Aan           Het college van burgemeester en wethouders van de gemeente Amsterdam
Zaaknummer    JB.23.008632.001
Datum         6 juli 2023
Onderwerp     Advies naar aanleiding van het bezwaarschrift van de heer of mevrouw B.M.F.
Ruhaak

Geacht college,

1. Inleiding
Op 18 april 2023 om 15:06 uur heeft de handhaver, namens u, de fiets van de heer of mevrouw B.M.F.
Ruhaak (hierna: bezwaarde) verwijderd uit het gebied rond het NS-station Amsterdam Zuid (Prinses
Amaliaplein) en opgeslagen bij het Fietsdepot. De fiets van bezwaarde stond volgens het besluit niet
geparkeerd in de daarvoor bestemde voorziening. Het besluit is op 18 april 2023 om 07:45 uur
bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de gronden uit het bezwaarschrift als volgt:
. [NAAM] geeft aan dat het kettingslot is doorgeknipt, wat vernieling van zijn of haar
eigendom is. [NAAM] wil graag een vergoeding ontvangen voor het doorgeknipte slot,
of een vergelijkbaar slot terug.
. [NAAM] geeft aan dat het uur dat aan hem of haar is gegeven om de fiets weg te halen,
geen redelijke termijn is.
. [NAAM] geeft aan dat volgens de rechter en de wet een redelijke termijn bij een fiets
die hinder veroorzaakt (en geen gevaar) 24 uur is.
. [NAAM] geeft aan dat de fiets nog geen 24 uur daar stond, en dus niet weggehaald had
mogen worden.
. [NAAM] geeft aan dat hij of zij recht heeft op teruggave van de betaalde ? 35,- en een
vergoeding voor het kettingslot ter waarde van ? 59,-.

4. Horen van bezwaarde
Op 1 mei 2023 is bezwaarde per e-mail uitgenodigd om een afspraak in te plannen voor een
telefonische hoorzitting. Hierop heeft bezwaarde niet gereageerd. Op 8 mei 2023 is bezwaarde
per e-mail eraan herinnerd dat hij of zij in de gelegenheid is gesteld een afspraak in te plannen
voor een telefonische hoorzitting. [NAAM] heeft op deze mail ook niet gereageerd.
Desalniettemin is bezwaarde op 24 mei 2023 gebeld, maar helaas is het niet gelukt om bezwaarde
te bereiken. Omdat iedere reactie omtrent het telefonisch horen is uitgebleven, gaat de
commissie ervan uit dat bezwaarde niet gehoord wil worden en is het bezwaarschrift aan de hand
van de beschikbare stukken uit het dossier beoordeeld.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek) mogen worden geparkeerd.
Door het intensief gebruik en hoge fietsparkeerdruk is het gebied rond het NS-station Amsterdam
Zuid door het college van burgemeester en wethouders aangewezen als gebied waarin het
verboden is om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod fietsen buiten de
fietsvoorzieningen te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond op het trottoir geparkeerd.
Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto's in het constateringsformulier blijkt dat de fiets voorzien was van een sticker. Uit deze
foto's blijkt dat de sticker op 18 april 2023 om 07:45 uur is aangebracht, en dat de fiets op 18 april
2023 om 15:06 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] stelt dat de fiets niet binnen 24 uur verwijderd had mogen worden, omdat de fiets
slechts hinder en geen gevaar veroorzaakte. De commissie overweegt hiertoe het volgende.

Overwogen wordt dat de plek waar bezwaarde zijn of haar fiets heeft geparkeerd, valt onder het
aangewezen gebied. Dit betekent dat fietsen die buiten de daarvoor bestemde
parkeervoorziening staan geparkeerd, kunnen worden verwijderd. Het veroorzaken van hinder is
hiervoor geen vereiste.

Herhaald wordt voorts dat uit de foto's in het constateringsformulier blijkt dat de fiets voorzien
was van een sticker. Uit deze foto's blijkt dat de sticker op 18 april 2023 om 07:45 uur is
aangebracht, en dat de fiets op 18 april 2023 om 15:06 uur is verwijderd. Indien een fiets in een
aangewezen gebied buiten een fietsvoorziening wordt aangetroffen, krijgt de eigenaar vanaf het
aanbrengen van de sticker één uur de tijd om de fiets te verwijderen. Een begunstigingstermijn
van één uur wordt voldoende geacht om de overtreder in staat te stellen de overtreding ongedaan
te maken. Een langere begunstigingstermijn wordt gelet op de druk op de openbare ruimte in het
gebied en de aanzuigende werking van verkeerd geparkeerde fietsen niet wenselijk geacht en zou
in feite leiden tot het gedogen van overtredingen.

Bovendien heeft de Rechtbank Amsterdam met de uitspraak van 26 september 2018 te kennen
gegeven dat het verlenen van een begunstigingstermijn van één uur niet onredelijk is, in het geval
van binnen het aangewezen gebied buiten de daarvoor bestemde voorziening geparkeerde
fietsen.2 Dat bezwaarde dacht dat hij of zij langer de tijd zou krijgen om de overtreding ongedaan
te maken vindt de commissie spijtig, maar doet aan het voorgaande niks af.

6.3 Ten aanzien van de kosten
[NAAM] vraagt om een vergoeding van de door hem of haar aan het Fietsdepot betaalde
administratiekosten en het opengebroken kettingslot. Hiertoe overweegt de commissie als volgt.

Ten aanzien van de door bezwaarde aan het Fietsdepot betaalde administratiekosten en het
opengebroken kettingslot wordt overwogen dat bezwaarde alleen in aanmerking komt voor een
vergoeding, indien blijkt dat niet de juiste procedure voor verwijdering is gevolgd. Hiervan is geen
sprake. De handhavers hebben het kettingslot doorgeslepen om de fiets te kunnen verwijderen.

2 Rb Amsterdam, 26 september 2018, ECLI:NL:RBAMS:2018:7511.

Hoewel het betreurenswaardig is dat bezwaarde zijn of haar kettingslot niet meer kan
hergebruiken, leidt dit niet tot een kostenvergoeding.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Dhr. [NAAM]