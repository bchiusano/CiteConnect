Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Zaaknummer   JB.23.018305.001
Datum        5 maart 2024
Onderwerp    Advies naar aanleiding van het bezwaarschrift van [NAAM]  college,

1. Inleiding
Op 16 oktober 2023 om 13:08 uur heeft de handhaver, namens u, de fiets van [NAAM]
(hierna: bezwaarde) verwijderd van het gebied rondom het NS-station Amsterdam Zuid
(Parnassusweg) te Amsterdam en opgeslagen bij het Fietsdepot. De fiets stond volgens het besluit
niet geparkeerd in de daarvoor bestemde voorziening. Het besluit is op 16 oktober 2023 om 08:40
uur bekendgemaakt. Tegen dit besluit is tijdig een bezwaarschrift ingediend.

1. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

2. De bezwaren
Samengevat luiden de bezwaren in het bezwaarschrift als volgt:
.  [NAAM]  geeft aan dat de termijn waarbinnen haar fiets is verwijderd, buiten
proportioneel is.
.  Volgens bezwaarde belemmerde haar fiets het verkeer niet en vormde haar fiets geen
gevaar voor de verkeersveiligheid.
.  [NAAM]  geeft aan dat haar fiets vrijwel direct na het plaatsten van de sticker is
verwijderd, op een tijdstip dat mensen op hun werk zijn, waardoor zij niet tijdig heeft
kunnen handelen.
.  [NAAM]  geeft aan dat op de locatie niet staat aangegeven dat fietsen direct worden
verwijderd.

3. Horen van bezwaarde
[NAAM]  is per e-mail van 14 februari 2024 en 19 februari 2024 in de gelegenheid gesteld om het
bezwaarschrift mondeling of schriftelijk nader toe te lichten. Per e-mail van 21 februari 2024 heeft
bezwaarde het volgende aan haar bezwaarschrift toegevoegd:

.  [NAAM]  geeft aan dat de locatie door vele mensen wordt gebruikt die in de ochtend
hun fiets parkeren en later op de dag weer terugkeren, waardoor een waarschuwing van
slechts één uur een onredelijke termijn is.
.  Volgens bezwaarde is er geen sprake geweest van acuut gevaar voor de
verkeersveiligheid.
.  [NAAM]  geeft aan dat de verwijdering van fietsen op basis van willekeur wordt
toegepast. Volgens bezwaarde worden dagelijks fietsen buiten te rekken geplaatst,
wegens gebrek aan faciliteiten.

4. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek, een fietsparkeervak of
fietsnietje) mogen worden geparkeerd. Door het intensief gebruik en hoge fietsparkeerdruk is het
gebied rondom het NS-station Amsterdam Zuid door het college van burgemeester en
wethouders aangewezen als gebied waarin het verboden is om fietsen buiten de daarvoor
bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

5. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het gebied gebruik maken de ruimte
te geven. Door middel van informatieborden wordt gewezen op het verbod om buiten de
parkeervoorziening te parkeren.

Uit het constateringsformulier en de foto’s die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets stond naast een

1 Gemeenteblad 12 maart 2021, nr. 61458, “Besluit van het college van burgemeester en wethouders van de gemeente
Amsterdam houdende regels omtrent de aanwijzing van het gebied Gustav Mahlerlaan en omgeving als gebied waar (brom-
)fietsen uitsluitend geplaatst mogen worden in de voor die categorieën bestemde parkeervoorzieningen en als gebied met een
maximale (brom-)fietsparkeerduur van twee weken”.
Gemeente Amsterdam                                          Datum 5 maart 2024
Kenmerk JB.23.018305.001

fietsparkeervoorziening op het trottoir geparkeerd. Voor een handhaver is bepalend hoe hij de
fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto’s blijkt dat de fiets voorzien was van een sticker. Uit het constateringsformulier blijkt
dat de sticker op 16 oktober 2023 om 08:40 uur is aangebracht en dat de fiets op diezelfde dag om
13:08 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

5.2 Ten aanzien van de bezwaren
[NAAM]  geeft aan dat haar fiets vrijwel direct na het plaatsten van de sticker is verwijderd,
waardoor zij niet tijdig heeft kunnen handelen. Volgens bezwaarde is waarschuwing van slechts
één uur een onredelijke termijn. De commissie overweegt hiertoe het volgende.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Een langere begunstigingstermijn wordt gelet
op de druk op de openbare ruimte in het gebied en de aanzuigende werking van verkeerd
geparkeerde fietsen niet wenselijk geacht en zou in feite leiden tot het gedogen van
overtredingen. Dat de eigenaar van de fiets niet binnen die termijn de overtreding ongedaan heeft
kunnen maken in verband met bijvoorbeeld forensen, doet daar niet aan af. Bovendien heeft de
Rechtbank Amsterdam met de uitspraak van 26 september 2018 te kennen gegeven dat het
verlenen van een begunstigingstermijn van één uur niet onredelijk is, in het geval van binnen het
aangewezen gebied buiten de daarvoor bestemde voorziening geparkeerde fietsen.2 De
commissie volgt bezwaarde niet in het bezwaar.

[NAAM]  geeft aan dat haar fiets het verkeer niet belemmerde en geen gevaar vormde voor de
verkeersveiligheid. De commissie overweegt hiertoe het volgende.

De plek waar bezwaarde haar fiets heeft geparkeerd, valt onder het aangewezen gebied. Dit
betekent dat fietsen die buiten de daarvoor bestemde parkeervoorziening staan geparkeerd,

2 Rb Amsterdam, 26 september 2018, ECLI:NL:RBAMS:2018:7511.
Gemeente Amsterdam                                          Datum 5 maart 2024
Kenmerk JB.23.018305.001

kunnen worden verwijderd. Het veroorzaken van hinder is hiervoor geen vereiste. De commissie
volgt bezwaarde niet in het bezwaar.

[NAAM]  geeft aan dat op de locatie niet staat aangegeven dat fietsen direct worden verwijderd.
[NAAM]  geeft aan dat de verwijdering van fietsen op basis van willekeur wordt toegepast.
Volgens bezwaarde worden dagelijks fietsen buiten te rekken geplaatst, wegens gebrek aan
faciliteiten. De commissie overweegt hiertoe het volgende.

Het is vervelend dat bezwaarde niet op de hoogte was van de geldende regeling waardoor zij haar
fiets buiten de voorziening geparkeerd heeft. Hoewel er rondom het NS-station Amsterdam Zuid
door middel van verschillende informatieborden gewezen wordt op het verbod om buiten een
daarvoor bestemde voorziening te parkeren, wordt overwogen dat door middel van borden
uitsluitend gewezen wordt op het verbod om buiten de voorziening te parkeren. Het zijn niet de
borden die het parkeerverbod in het leven roepen. Het is de bevoegdheid in de APV en het
Aanwijzingsbesluit die maken dat er een bepaald regime geldt in het gebied. Het al dan niet
aanwezig zijn van een bord doet daarom niet af aan de geldende regels.3

Overwogen wordt dat indien er op de betreffende locatie geen vrije plek voorhanden is, dit nog
niet betekent dat een fiets buiten het rek mag worden geplaatst. Vaak is er in de nabije omgeving
nog wel een voorziening waar wel ruimte is om de fiets te parkeren. De commissie volgt
bezwaarde daarom niet in het bezwaar.

1. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM]  komt niet in aanmerking voor een
kostenvergoeding.

Adviseur,

Mevrouw [NAAM]  Raad van State 2 juli 2014, ECLI:NL:RVS:2014:239