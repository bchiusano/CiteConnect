Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Zaaknummer   JB.21.010123.001
Datum        15 juni 2021
Onderwerp    Advies naar aanleiding van het bezwaarschrift van [NAAM] college,

1. Inleiding
Op 18 maart 2021 heeft de handhaver, namens u, de fiets van [NAAM] (hierna: bezwaarde)
verwijderd van de locatie Nieuwe Oostenburgerdwarsstraat te Amsterdam en opgeslagen bij het
Fietsdepot. De fiets stond volgens het besluit langer dan zes weken onafgebroken ongebruikt op
straat geparkeerd. Het besluit is op 20 januari 2021 bekendgemaakt. Tegen dit besluit is een
bezwaarschrift ingediend.

2. Advies
De commissie adviseert u:
. Het bezwaarschrift ontvankelijk te verklaren-
. het bezwaar ongegrond te verklaren-
. het bestreden besluit in stand te laten-
. geen kostenvergoeding toe te kennen.

Hieronder leest u hoe de commissie dit advies is gekomen.

3. Ontvankelijkheid
De termijn voor het indienen van een bezwaarschrift is zes weken. De termijn vangt aan op de dag
volgend op de dag waarop het besluit op de juiste wijze is bekend gemaakt. Het besluit is op 20
januari 2021 bekendgemaakt door middel van het aanbrengen van de sticker op de fiets. Volgens
vaste rechtspraak moet de betrokkene die pas na afloop van de bezwaartermijn bekend wordt met
de mogelijkheid daartegen bezwaar te maken, vanaf het moment dat hij daarvan kennis heeft zo
spoedig mogelijk, maar in ieder geval binnen twee weken bezwaar maken.1  Vaststaat dat de fiets
van bezwaarde op 18 maart 2021 is verwijderd en dat bezwaarde op 23 april 2021 de fiets heeft
laten thuisbezorgen. Het bezwaarschrift van 23 april 2021 is door ons ontvangen op 28 april 2021.
De commissie adviseert dan ook het bezwaarschrift in dit specifieke geval ontvankelijk te
verklaren.

1 Raad van State 11 december 2019, ECLI:NL:RVS:2019:4152.

4. De bezwaren
Samengevat luiden de bezwaren uit het bezwaarschrift als volgt:
. [NAAM] merkt op dat hij door toedoen van de gemeente Amsterdam zijn fiets kwijt is.
[NAAM] merkt op dat dit zonder enige reden is gebeurd en uit een volkomen gebrek
voor bezwaarde als inwoner van Amsterdam.
.  In november 2019 heeft bezwaarde op advies van de gemeente zijn fiets laten registreren.
In het frame van de fiets zijn de gegevens van bezwaarde en de fiets geregistreerd en
opgeslagen in een database van het Fietsdepot. [NAAM] verwijst naar de bijgevoegde
documentatie.
.  Op 19 november 2020 kreeg bezwaarde van zijn huisarts te horen dat hij longkanker
heeft. Later bleek dat het was uitgezaaid naar zijn blaas. [NAAM] zou nog een half jaar
te leven hebben. Ruim drie maanden heeft bezwaarde onverdraaglijke pijn geleden.
Bovendien sliep hij slecht en weinig, en was hij behoorlijk duf vanwege de morfinepleisters
tegen de pijn. Dit was voor bezwaarde erg frustrerend, aangezien hij in de beperkte tijd
nog het een en ander moest en wilde doen, maar vanwege de pijn en gebrek aan energie
nauwelijks iets kon doen. Ook heeft bezwaarde hierdoor zijn fiets weinig gebruikt.
.  Op 8 maart 2021 heeft bezwaarde zijn eerste chemokuur gehad. Op donderdag 11 maart
2021 werd hij ziek met hoge koorts. Op 12 maart 2021 is bezwaarde met een ambulance
naar OLVG-West vervoerd en een aantal dagen opgenomen geweest, waarna hij
vervolgens thuis moest uitzieken.
.  Op 18 maart 2021 is de fiets van bezwaarde verwijderd door de gemeente Amsterdam. Op
21 maart 2021 heeft bezwaarde per toeval ontdekt dat de fiets weg was. De volgende dag
heeft hij aangifte gedaan bij de politie. De aangifte was kennelijk nog niet verwerkt,
aangezien bezwaarde geen definitief nummer heeft gekregen.
.  Wel werd hij verwezen naar de website waarop de fietsen met foto's staan vermeld.
[NAAM] geeft aan dat de fietsen bezwaarlijk staan geregistreerd en dat zijn fiets niet
was terug te vinden met het eerdergenoemde registratienummer. [NAAM] heeft ten
einde raad met 14020 gebeld en na een lang gesprek is hij doorverbonden naar het
Fietsdepot. Een medewerker van het Fietsdepot attendeerde bezwaarde erop dat ook op
de straatnaam kon worden gezocht. [NAAM] vindt het bezwaarlijk dat dat nergens
staat vermeld. [NAAM] vindt het niet meevallen om de fiets te vinden.
. [NAAM] merkt op dat deze verspilde tijd voor hem reuze kostbaar was aangezien hij
maar kort te leven heeft. Daarnaast moest hij ook kosten van ? 22,50 betalen om de fiets
terug te krijgen. Aangezien hij fysiek niet in staat om naar de rand van de stad te reizen en
om met de fiets van het Fietsdepot terug te fietsen, heeft hij ook extra bezorgkosten van ?
12,50 betaald.
. [NAAM] merkt tenslotte op dat hij geluk heeft gehad dat zijn buurman heeft aangebeld
en hem vertelde over de stickers en verwijdering van de fietsen. Op de website van de
gemeente Amsterdam staat dat de fietsen worden bewaard voor zes weken en vervolgens
worden verkocht. Als bezwaarde een week later was geweest, was hij zijn fiets kwijt
geweest omdat de fiets niet aan het nietje maar aan een ander nietje moest staan en
aangezien er geen acht is geslagen op het registratienummer. Hij vraagt zich af wat voor
nut het registratienummer dan nog heeft.

4. Horen van bezwaarde
Per e-mail van 19 mei 2021 is bezwaarde in de gelegenheid gesteld om de reden van te laat door te
geven. [NAAM] heeft hierop per e-mail van 27 mei 2021 gereageerd zijn bezwaren herhaald.
Samengevat heeft hij verder nog het volgende aangegeven:
.  Op 29 maart 2021 heeft bezwaarde zijn tweede chemo gekregen en kreeg dagen daarna
hoge koorts. Hij werd ook positief getest op het coronavirus en moest twee weken in
quarantaine.
. [NAAM] vraagt zich af wat het nut is van de regel dat de fiets maar zes weken aan een
bepaald nietje vast mag staan. Hij zet zijn fiets altijd op dezelfde manier aan hetzelfde
nietje. Daar heeft hij alle ruimte om de fiets op slot te zetten. Iemand van de gemeente
Amsterdam heeft daardoor gedacht dat de fiets niet is gebruikt.
.  Vanwege de ziekte heeft bezwaarde de fiets de laatste tijd weinig gebruikt. Hij lag in de
periode van de verwijdering ziek in bed en gaat niet kijken of er misschien een sticker op
de fiets is geplakt. [NAAM] stelt dat hij in tijd van corona vast niet de enige is geweest
die niet buiten komt.
.  Het getuigt volgens bezwaarde allemaal van een totaal gebrek aan aandacht en gebrek
aan respect. Maar iemand die, ziek en gestrest, niet bemerkt dat op zijn fiets een sticker is
aangebracht (dat sowieso een briefje of een e-mail zou moeten zijn), wordt door de
Gemeente Amsterdam gestraft voor zijn gebrek aan aandacht met het stilletjes
meenemen van zijn fiets, die hij mogelijk voorgoed kwijt zal zijn. [NAAM] verwacht niet
dat de gemeente de fiets zomaar weghaalt en het registratienummer negeert.
. [NAAM] merkt op dat de stickerdatum 20 januari 2021 op het Kennisgevingsbesluit
staat vermeld. [NAAM] vraagt zich af waarom de fiets pas op 18 maart 2021 is
meegenomen.
. [NAAM] ziet af van het eisen om smartengeld, voor de verwarring vanwege de diefstal
van de fiets, het voortdurende gebrek aan aandacht, het totaal negeren van de registratie
van de fiets, een website die hem het bos instuurt en de verspilling van voor hem heel
kostbare tijd etc. In plaats daarvan wil hij benadrukken dat hij ook weer veel tijd heeft
besteed aan het bezwaarschrift. In de weinige tijd die hem nog rest, moest hij veel
belangrijkere dingen doen. Hij hoopt dat de gemeente dit ter harte neemt en inziet dat de
gemeente ernstig tekort is geschoten aan het tonen van respect aan de burger. Het is
geen verspilde kostenbare tijd als bezwaarde welgemeente excuses ontvangt en oprecht
en overtuigd geformuleerde voornemen ontvangt dat er voortaan met aandacht en
respect om wordt gegaan met de inwoners van Amsterdam.
. [NAAM] heeft gelezen dat de behandeling van een bezwaarschrift 12 weken op zich
kan laten wachten en dat daarom een ontvangstbevestiging wordt gestuurd zodra een
brief is ontvangen. Dit heeft hij niet ontvangen. Na ruim drie weken wachten heeft hij
tenslotte 14020 moeten bellen en nu wordt alsnog een ontvangstbevestiging gestuurd,
waarin wordt verzocht om aangetekende verzending. Er wordt geen excuses geboden dat
er niet direct een ontvangstbevestiging is gestuurd.
. [NAAM] merkt op dat hij voor de gestelde termijn reageert en dus erop vertrouwt dat
zijn bezwaarschrift inderdaad inhoudelijk wordt behandeld.

. [NAAM] verzoek de mogelijkheid om tenminste de illusie te koesteren dat hij zijn
kostbare tijd niet heeft verkwist, dat bezwaarde de gemeente tot inzicht heeft gebracht
en dat de gemeente voortaan weloverwogen met aandacht en respect zal optreden.
. [NAAM] wenst antwoord op zijn vragen, de gemaakte kosten van ?35,- terug, een
inhoudelijk behandeling van zijn bezwaarschrift of verder met rust gelaten te worden.

5. Juridisch kader
Ingevolge artikel 4.27 lid 2a APV is het verboden om in een door het college aangewezen gebied
langer te parkeren dan een door het college te bepalen periode. Het gebied binnen de Ring A10
(met uitzondering van Noord) is door het college aangewezen als gebied waar een fiets niet langer
dan zes weken op dezelfde plaats ongebruikt op straat geparkeerd mag staan mag parkeren,
zonder wezenlijke onderbreking.2

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
De locatie Nieuwe Oostenburgerdwarsstraat valt in het aangewezen gebied binnen de Ring A10.
Op deze locatie geldt een maximale parkeerduur van zes weken. Deze maximale parkeerduur
geldt zowel binnen als buiten de fietsparkeervoorzieningen. Met dit beleid wil de gemeente de
bestaande parkeerplekken beter benutten.

Uit het constateringsformulier blijkt dat de fiets van bezwaarde langer dan zes weken zonder
wezenlijke onderbreking geparkeerd is geweest. Gebleken is dat de fiets op 10 november 2020
door de handhavers van een onopvallend constateringsmiddel is voorzien. Op 20 januari 2021 is
gecontroleerd of de fiets van zijn plek is geweest. Uit het intact zijn van het constateringsmiddel
bleek dat bezwaarde zijn fiets in de tussenliggende periode niet heeft gebruikt.

Overtreding van artikel 4.27 lid 2a van de APV staat hiermee vast.

In een gebied met een maximale parkeerduur van zes weken krijgt de eigenaar vanaf het
aanbrengen van de sticker zeven dagen de tijd om de fiets te gebruiken. Uit het
constateringsformulier blijkt dat de sticker op 20 januari 2021 is aangebracht, en dat de fiets op 18

2 Gemeenteblad 13 maart 2020, nr. 65635, 'Besluit van burgemeester en wethouders van de gemeente Amsterdambetreffende
aanwijzing van stadsdeel Centrum als gebied met een maximale(brom-)fietsparkeerduur van zes weken, met uitzondering van
het gebied rond NS-station Amsterdam Centraal- de aanwijzing van gebied Leidseplein en omgeving als gebied waar fietsen en
bromfietsen uitsluitend geplaatst mogen worden in de voor die categorie bestemde parkeervoorzieningen'.

maart2021 is verwijderd. Uit de foto's, die door de handhavers zijn gemaakt op het moment van
verwijdering, blijkt dat het aangebrachte constateringsmiddel nog intact was.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Op 19 november 2020 kreeg bezwaarde van zijn huisarts te horen dat hij longkanker heeft. Later
bleek dat het was uitgezaaid naar zijn blaas. [NAAM] zou nog een half jaar te leven hebben.
Ruim drie maanden heeft bezwaarde onverdraaglijke pijn geleden. Bovendien sliep hij slecht en
weinig, en was hij behoorlijk duf vanwege de morfinepleisters tegen de pijn. Dit was voor
bezwaarde erg frustrerend, aangezien hij in de beperkte tijd nog het een en ander moest en wilde
doen, maar vanwege de pijn en gebrek aan energie nauwelijks iets kon doen. Ook heeft
bezwaarde hierdoor zijn fiets weinig gebruikt. [NAAM] heeft door Op 8 maart 2021 heeft
bezwaarde zijn eerste chemokuur gehad. Op donderdag 11 maart 2021 werd hij ziek met hoge
koorts. Op 12 maart 2021 is bezwaarde met een ambulance naar OLGV-West vervoerd en een
aantal dagen opgenomen geweest, waarna hij vervolgens thuis moest uitzieken. De commissie
overweegt hiertoe het volgende.

Herhaald wordt dat de fiets stond geparkeerd in het aangewezen gebied waar een maximum
parkeerduur van zes weken geldt. Dit beleid geldt zowel binnen als buiten de
parkeervoorzieningen. Dat de fiets van bezwaarde bij het betreffende parkeernietje of een andere
voorziening geparkeerd stond, is dan ook niet van belang. Het kan voorkomen dat iemand een
fiets voor een langere tijd niet kan gebruiken door ziekte. De beste oplossing is dan om de fiets
binnen te zetten. Indien dit niet mogelijk is wordt geadviseerd buren of vrienden te vragen om de
fiets in de gaten te houden. Als de gemeente een sticker op de fiets heeft geplakt, dient de sticker
te worden verwijderd én de fiets in gebruik te worden genomen. De fiets wordt dan niet
verwijderd.

[NAAM] merkt op dat de stickerdatum 20 januari 2021 op het Kennisgevingsbesluit staat
vermeld. [NAAM] vraagt zich af waarom de fiets pas op 18 maart 2021 is meegenomen. De
commissie overweegt hiertoe het volgende.

Overwogen wordt dat de handhavingscapaciteit beperkt is en daarom kunnen niet alle fietsen die
in overtreding staan meteen en tegelijkertijd worden verwijderd.

[NAAM] heeft aangifte gedaan van de verwijdering van zijn fiets. Daar kwam hij niet mee
verder. Wel werd hij verwezen naar de website waarop de fietsen met foto's staan vermeld.
[NAAM] geeft aan dat de fietsen bezwaarlijk staan geregistreerd en dat zijn fiets niet was terug
te vinden met het eerdergenoemde registratienummer. [NAAM] heeft ten einde raad met
14020 gebeld en na een lang gesprek is hij doorverbonden naar het Fietsdepot. Een medewerker
van het Fietsdepot attendeerde bezwaarde erop dat ook op de straatnaam kon worden gezocht.
[NAAM] vindt het bezwaarlijk dat dat nergens staat vermeld. Op de website van de gemeente
Amsterdam staat dat de fietsen worden bewaard voor zes weken en vervolgens worden verkocht.

Als bezwaarde een week later was geweest, was hij zijn fiets kwijt geweest omdat de fiets niet aan
het nietje maar aan een ander nietje moest staan en aangezien er geen acht is geslagen op het
registratienummer. Het getuigt volgens bezwaarde allemaal van een totaal gebrek aan aandacht
en gebrek aan respect. De commissie overweegt hiertoe het volgende.

Het is betreurenswaardig dat bezwaarde de situatie op de door hem omschreven wijze heeft
ervaren en dat het voor hem geruime tijd heeft geduurd om te ontdekken dat de fiets was
verwijderd en bij het Fietsdepot stond. Overwogen wordt dat mag worden verwacht dat een
verkeersdeelnemer onderzoek doet naar de ter plaatse geldende parkeerregels voor fietsen.
[NAAM] had via de website van de gemeente Amsterdam en de aangebrachte sticker op de
fiets, die naar de website verwijst, op de hoogte kunnen zijn van de parkeerregels en de procedure
voor het verwijderen en opslaan van de fietsen. Uit navraag bij het Fietsdepot blijkt dat de
registratiecode van het graveren geadviseerd wordt om de fiets te registreren om diefstal te
voorkomen en gebruikt kan worden om aangifte van diefstal te doen. Er wordt gewerkt aan het
mogelijk maken van het gebruik van de registratiecode bij de verwijdering van de fiets door
Handhaving en het terugvinden bij het Fietsdepot.

[NAAM] merkt op dat deze verspilde tijd voor hem reuze kostbaar was aangezien hij maar kort
te leven heeft. Daarnaast moest hij ook kosten van ? 22,50 moeten betalen om de fiets terug te
krijgen. Aangezien hij fysiek niet in staat om naar de rand van de stad te reizen en om met de fiets
van het Fietsdepot terug te fietsen, heeft hij ook extra bezorgkosten van ? 12,50 betaald. De
commissie overweegt hiertoe het volgende.

Ten aanzien van de door bezwaarde aan het Fietsdepot betaalde wordt overwogen dat bezwaarde
alleen in aanmerking komt voor een vergoeding, indien blijkt dat niet de juiste procedure voor
verwijdering is gevolgd. Hiervan is geen sprake. De commissie adviseert daarom geen
kostenvergoeding toe te kennen.

7. Conclusie
Op grond van het voorgaande is de commissie van oordeel dat het bezwaar ongegrond is en dat
het bestreden besluit in stand dient te blijven. [NAAM] komt niet in aanmerking voor
kostenvergoeding.

Adviseur,

Mw. [NAAM]