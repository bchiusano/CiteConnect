Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.21.027737.001
Datum        17 mei 2022
Onderwerp    Advies naar aanleiding van het bezwaarschrift van [NAAM]

Geacht college,

1. Inleiding
Op 24 november 2021 om 12:42 uur heeft de handhaver, namens u, de fiets van [NAAM]
(hierna: bezwaarde) verwijderd uit het gebied rond het NS-station Amsterdam Zuid (Matthijs
Vermeulenpad) en opgeslagen bij het Fietsdepot. De fiets stond volgens het besluit niet
geparkeerd in de daarvoor bestemde voorziening. Het besluit is op 24 november 2021 om 11:20
uur bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat hij zijn fiets in één van de fietsenrekken van NS-station
Amsterdam Zuid heeft gestald.
. [NAAM] geeft aan dat hij elke dag naar het station fietst en zijn fiets dan ook netjes
stalt om verwijdering te voorkomen.
. [NAAM] denkt dat iemand anders zijn fiets uit het fietsenrek heeft gehaald en daarna
verkeerd heeft neergezet.
. [NAAM] geeft aan dat hij niet bestrijdt dat zijn fiets in strijd met de bepalingen van de
APV gestald stond.
. [NAAM] maakt bezwaar tegen de zorgvuldigheidseisen.
. [NAAM] stelt dat op grond van artikel 5:24 lid 4 Awb in het besluit moet worden
vermeld welke termijn hem wordt gegund waarbinnen hij in de gelegenheid is om
maatregelen te nemen om de strijdige situatie op te heffen. Deze termijn dient redelijk te
zijn.

.  Volgens bezwaarde is in het besluit van 3 december 2019 een beduidend korte termijn
gesteld.
. [NAAM] zou na zijn werkdag de fiets ophalen om 17:00 uur.
. [NAAM] is van mening dat deze termijn, gemeten naar de omstandigheden en de ernst
van de overtreding, te kort is om redelijk genoemd te kunnen worden.
. [NAAM] stelt dat het als algemeen bekend beschouwd kan worden dat de meeste
fietsen geparkeerd bij treinstations gebruikt worden in het woon-werkverkeer.
.  Volgens bezwaarde worden de fietsen overwegend voor 9:00 uur gestald en pas na 17:00
uur weer gebruikt.
. [NAAM] vindt dit een dermate korte termijn dat de meeste fietsers er niet tijdig kennis
van kunnen nemen en dat dit volgens hem dan ook niet als redelijk gezien kan worden.
. [NAAM] stelt dat één spaak van zijn fiets kapot bleek te zijn na aflevering door het
Fietsdepot.
.  Hierop heeft [NAAM] contact opgenomen met het Fietsdepot en deze bevestigen dat
de spaak bij aankomst op het Fietsdepot nog niet kapot was.
.  Volgens bezwaarde is de fiets op dit moment niet te gebruiken omdat de spaak klem zit
rondom de ketting.
. [NAAM] stelt dat zijn fiets eerst gemaakt moet worden.
. [NAAM] wil graag de kosten in de bezwaarfase vergoedt zien.

4. Horen van bezwaarde
Op 20 april 2022 heeft de behandelend jurist telefonisch contact met bezwaarde gehad.
[NAAM] heeft ingestemd met telefonisch horen. Hij heeft de bezwaren uit het bezwaarschrift
herhaald en benadrukt. Hij heeft geen verdere bezwaren aangevoerd.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek, een fietsparkeervak of
fietsnietje) mogen worden geparkeerd. Door het intensief gebruik en hoge fietsparkeerdruk is het
gebied rond NS-Station Amsterdam Zuid door het college van burgemeester en wethouders
aangewezen als gebied waarin het verboden is om fietsen buiten de daarvoor bestemde
voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod op buiten de
parkeervoorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets stond naast het fietsenrek
geparkeerd. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto's blijkt dat de fiets voorzien was van een sticker. Uit het constateringsformulier blijkt
dat de sticker op 25 oktober 2021 om 11:20 uur is aangebracht, en dat de fiets op diezelfde dag om
12:42 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] geeft aan dat hij zijn fiets netjes in één van de fietsenrekken van NS-station
Amsterdam Zuid heeft neergezet. [NAAM] denkt dat iemand anders zijn fiets uit het fietsenrek
heeft gehaald, en daarna verkeerd heeft neergezet. [NAAM] geeft aan dat hij niet bestrijdt dat
zijn fiets in strijd met de bepalingen van de APV gestald stond. [NAAM] stelt dat op grond van
artikel 5:24 lid 4 Awb in het besluit moet worden vermeld welke termijn hem wordt gegund
waarbinnen hij in de gelegenheid is om maatregelen te nemen om de strijdige situatie op te
heffen. Deze termijn dient redelijk te zijn. Volgens bezwaarde is in het besluit van 3 december
2019 een beduidend korte termijn gesteld. [NAAM] is van mening dat deze termijn, gemeten
naar de omstandigheden en de ernst van de overtreding, te kort is om redelijk genoemd te kunnen
worden. [NAAM] vindt dit een dermate korte termijn dat de meeste fietsers er niet tijdig kennis
van kunnen nemen en dat dit volgens hem dan ook niet als redelijk gezien kan worden. De
commissie overweegt hiertoe het volgende.

Herhaald wordt dat bezwaarde de fiets geparkeerd heeft in het aangewezen gebied waar het
verboden is de fiets buiten de voorziening te parkeren. De fiets van bezwaarde stond naast het

fietsenrek geparkeerd. Fietsen die buiten de daarvoor bestemde parkeervoorziening staan
geparkeerd, kunnen worden verwijderd.

Het komt helaas voor dat in het rek geplaatste fietsen eruit worden gehaald zodat iemand anders
zijn of haar fiets op die plek in het rek kan zetten. Hoe vervelend dit voor bezwaarde ook is, het is
zijn verantwoordelijkheid om de fiets zo te stallen dat dit niet kan gebeuren. Ook als een
(ketting)slot gebruikt wordt om de fiets aan het rek te bevestigen, moet dat slot zó bevestigd
worden dat niet teveel ruimte bestaat om de fiets uit het rek te halen.

De commissie merkt op dat indien een fiets in een aangewezen gebied buiten een fietsvoorziening
wordt aangetroffen, de eigenaar vanaf het aanbrengen van de sticker één uur de tijd krijgt om de
fiets te verwijderen. Een begunstigingstermijn van één uur wordt voldoende geacht om de
overtreder in staat te stellen de overtreding ongedaan te maken. Een langere
begunstigingstermijn wordt gelet op de druk op de openbare ruimte in het gebied en de
aanzuigende werking van verkeerd geparkeerde fietsen niet wenselijk geacht en zou in feite leiden
tot het gedogen van overtredingen. Dat de eigenaar van de fiets niet binnen die termijn de
overtreding ongedaan heeft kunnen maken vanwege bijvoorbeeld zijn werktijden doet daar niet
aan af. Bovendien heeft de Rechtbank Amsterdam met de uitspraak van 26 september 2018 te
kennen gegeven dat het verlenen van een begunstigingstermijn van één uur niet onredelijk is, in
het geval van binnen het aangewezen gebied buiten de daarvoor bestemde voorziening
geparkeerde fietsen.2

[NAAM] geeft aan dat een spaak van zijn fiets kapot bleek te zijn na aflevering door het
Fietsdepot. [NAAM] heeft contact opgenomen met het Fietsdepot en deze bevestigen dat de
spaak bij aankomst niet kapot was. De fiets is op dit moment niet te gebruiken, doordat een spaak
dusdanig klem zit rondom de ketting. De fiets van bezwaarde moet gemaakt worden.

Overwogen wordt dat bij het toepassen van bestuursdwang zorgvuldig te werk moet worden
gegaan en beschadiging moet worden vermeden. Uit het dossier blijkt niet dat de fiets is
beschadigd. [NAAM] geeft aan dat er contact is opgenomen met het Fietsdepot. Na contact
met het Fietsdepot blijkt dat er geen notities zijn gemaakt. De fiets betreft een SWAP-fiets. SWAP
zou de fiets kosteloos kunnen repareren. [NAAM] geeft in zijn mail van 4 mei 2022 aan dat
SWAP de fiets kosteloos heeft gerepareerd.

[NAAM] wil graag de kosten in de bezwaarfase vergoedt zien. De commissie overweegt hiertoe
het volgende.

Ten aanzien van de door bezwaarde betaalde kosten wordt overwogen dat bezwaarde alleen in
aanmerking komt voor een vergoeding, indien blijkt dat niet de juiste procedure voor verwijdering
is gevolgd. Hiervan is geen sprake. De commissie adviseert daarom geen kostenvergoeding toe te
kennen.

2   Rb Amsterdam, 26 september 2018, ECLI:NL:RBAMS:2018:7511.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mevrouw [NAAM]