Advies van de bezwaarschriftencommissie Juridisch Bureau

Aan          : Het algemeen bestuur van de bestuurscommissie van het stadsdeel Zuid
Dossiernummer : JB.18.009423.001
Datum        : 13 november 2018
Onderwerp    : Advies naar aanleiding van het bezwaarschrift van de heer [NAAM] bestuur,

1. Inleiding
Op 12 september 2018 heeft de handhaver, namens u, de fiets van de heer [NAAM]
(hierna: bezwaarde) verwijderd van de locatie Europboulevard bij het NS-station Amsterdam Rai
en opgeslagen bij het Fietsdepot. De fiets van bezwaarde stond volgens het besluit niet
geparkeerd in de daarvoor bestemde voorziening. Volgens het constateringsformulier is het
besluit op 12 september 2018 bekendgemaakt. Tegen dit besluit is tijdig een bezwaarschrift
ingediend.

2. Advies
Ik adviseer u:
.  het bezwaar ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  het verzoek om vergoeding van de kosten af te wijzen.

Hieronder leest u hoe ik tot dit advies ben gekomen.

3. De bezwaren
Samengevat komen de volgende bezwaren naar voren:
- [NAAM] geeft aan dat hij zijn fiets op 12 september 2018 in de ochtend rond 07:50 uur
heeft neergezet tussen de andere fietsen in het fietsrek onder de brug bij het station Rai.
Toen hij terugkwam van zijn werk in middag, tussen 17:30 uur en 18:00 uur, bleek zijn
fiets verwijderd te zijn door de gemeente en naar het fietsdepot te hebben overgebracht-
- [NAAM] stelt dat het hem niet bekend was dat hij daar zijn fiets niet mocht parkeren.
Volgens hem hebben sinds 12 september 2018 elke dag fietsen geparkeerd gestaan op
hetzelfde plek-
- [NAAM] stelt dat er aan de straatkant achter het fietsenrek waarschuwingsborden
stonden met mededeling dat het daar niet mocht worden geparkeerd vanwege de
verbouwing-

-  Hij heeft op de dagen voor de verwijdering van zijn fiets gezien dat op die plek fietsen
werden gelabeld en fietsenrekken werden verwijderd. Volgens hem is er inzake de
verbouwing bij het station Rai niet duidelijk aangegeven waar mensen hun fietsen
kunnen parkeren. Er stonden alleen waarschuwingsborden en bouwhekken waar niet
mocht worden geparkeerd-
- [NAAM] gaat uit van een misverstand van de gemeente, omdat volgens hem zijn fiets
niet `gevaarlijk' geparkeerd stond-
- [NAAM] stelt dat het verwijderingsbesluit van 12 september 2018 onzorgvuldig is,
omdat aan hem geen gelegenheid werd geboden om de aangebrachte
verwijderingssticker te zien. De verwijderingssticker is namelijk om 09:00 uur op zijn fiets
aangebracht en om 10:00 uur is zijn fiets verwijderd-
- [NAAM] verzoekt om vergoeding van de door hem aan het Fietsdepot betaalde
administratiekosten van ? 22,50.

Horen van bezwaarde
Op 16 oktober 2018 heeft er telefonisch contact plaatsgevonden met [NAAM] heeft
ingestemd met telefonisch horen. [NAAM] heeft tijdens dit gesprek de gronden van zijn
bezwaarschrift benadrukt.

Bezwaarde heeft tijdens dat gesprek kort samengevat het volgende:
- [NAAM] geeft aan dat zijn fiets op de dag vóór de verwijdering op een andere plek
stond en werd gelabeld. Hij vond het vreemd, omdat nergens een waarschuwingsbord
stond dat daar niet mag geparkeerd worden vanwege de verbouwing bij het station Rai. Er
werden ook geen opties geboden waar fietsers hun fietsen mochten parkeren. De dag van
de verwijdering van zijn fiets had hij daarom zijn fiets iets verder op bij het station Rai (
onder de brug) netjes in het fietsenrek geplaatst-
- [NAAM] stelt dat niet verwacht kan worden dat met één uur tijd voldoende
gelegenheid is geboden om de bestreden overtreding op te heffen-
- [NAAM] stelt dat hem niet kwalijk kan worden genomen dat zijn fiets door andere
gebruikers uit het fietsenrek werd gehaald. Hij verwijst naar een programma van Radar
over fietsverwijdering door de gemeenten. In dat programma was de conclusie dat de
gemeenten niet zomaar kunnen stellen dat fietsen die buiten een parkeervoorziening
staan gevaarlijke situaties of hinder opleveren. Gebruikers dienen volgens dit programma
een termijn van 24 uur te krijgen om de overtreding ongedaan te maken. Hij hoopt dat de
gemeente begrip toont voor zijn situatie en inziet dat haar beleid in strijd is met de
wetgeving.

Bezwaarde geeft aan geen behoefte te hebben aan een hoorzitting.

4. Juridisch kader
Ingevolge artikel 4.27 lid 3 en 4 APV kan in het belang van de veiligheid en ter voorkoming van
hinder een gebied worden aangewezen waarin fietsen uitsluitend in de daarvoor bestemde
voorziening (lees: een fietsenrek) mogen worden geparkeerd.

Door het intensief gebruik en hoge fietsparkeerdruk is het gebied rond het NS-station Amsterdam
Rai door het college van burgemeester en wethouders aangewezen als gebied waarin het
verboden is om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25  en artikel 5:29 van de Algemene
wet bestuursrecht. Op grond hiervan kunt u een overtreding zelf beëindigen door het meevoeren
en opslaan van de fiets, nadat u de betrokkene in de gelegenheid heeft gesteld zelf de overtreding
op te heffen. Tevens kunt u de kosten hiervan in rekening brengen.

5. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de rekken
te parkeren.

Bezwaarde geeft aan dat hij zijn fiets heeft geparkeerd in een fietsenrek bij het NS-station Rai
onder de brug. Uit het constateringsformulier en de foto's die zijn gemaakt bij de verwijdering van
de fiets blijkt dat de fiets buiten de daarvoor bestemde voorzieningen is aangetroffen, de fiets
stond op straat geparkeerd. Voor de handhaver is bepalend hoe hij de fiets aantreft.

Overtreding van artikel 4.27 lid 4 APV staat hiermee vast en daarmee ook de bevoegdheid om de
fiets van bezwaarde te verwijderen.

Bezwaarde stelt dat op grond van artikel 5:24, lid 4, Algemene wet bestuursrecht (hierna: Awb) bij
oplegging van een bestuursdwang hem een termijn moet worden gegund waarbinnen hij de
overtreding ongedaan kan maken. [NAAM] stelt dat een één uur als begunstigingstermijn
onredelijk is en stelt dat het besluit daarom onrechtmatig is. [NAAM] beroept zich hierbij op de
conclusie van het programma van Radar over het verwijderen van fietsen door de gemeenten.
Volgens hem dient op grond van een conclusie uit dit programma een redelijke termijn van 24 uur
te worden geboden.

Artikel 5:24 Awb schrijft voor dat de overtreder zelf in de gelegenheid moet worden gesteld om de
overtreding ongedaan te maken. Daarbij moet vermeld worden binnen welke termijn de last (in dit
geval de overtreding ongedaan maken) moet worden uitgevoerd. Ingevolge het bepaalde in artikel
5:31 lid 1 Awb is dit alleen anders indien sprake is van een zodanig spoedeisend geval dat een
begunstigingstermijn niet kan worden afgewacht.

Bij zeer hinderlijke of gevaarlijk geparkeerde fietsen wordt geen begunstigingstermijn toegepast
vanwege het spoedeisend belang om deze fietsen direct te verwijderen. Bij fietsen die buiten de

1 Gemeenteblad van 3 mei 2016,nr 55896,  'Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

voorziening staan geparkeerd, wordt wel gewerkt met een begunstigingstermijn. De fiets wordt
daartoe voorzien van een oranje label met daarop de tijd waarop de overtreding is geconstateerd,
en het tijdstip waarna bestuursdwang zal worden toegepast. In Amsterdam wordt een
begunstigingstermijn gehanteerd van één uur. Indien de eigenaar van de fiets de overtreding niet
binnen dat uur nadat de fiets is gelabeld ongedaan maakt, wordt de fiets verwijderd.
Een begunstigingstermijn van één uur wordt voldoende geacht om de overtreder in staat te stellen
de overtreding ongedaan te maken2. Dat de eigenaar van de fiets niet binnen die termijn de
overtreding ongedaan heeft kunnen maken in verband met bijvoorbeeld school- en of werktijden,
doet daar niet aan af. Een langere begunstigingstermijn wordt gelet op de druk op de openbare
ruimte in het gebied en de aanzuigende werking van verkeerd geparkeerde fietsen niet wenselijk
geacht en zou in feite leiden tot het gedogen van overtredingen. Eventuele differentiatie naar
particulier doel en duur van parkeren is bovendien ondoenlijk en geeft ruimte voor willekeur.

Uit de foto blijkt dat de fiets voorzien was van een sticker. Uit het constateringsformulier volgt dat
in dit geval de begunstigingstermijn van één uur op 12 september 2018 om 09:00 uur is gegeven en
dat de fiets van bezwaarde na afloop van de termijn, om 10:00 uur nog steeds buiten de
fietsvoorziening is aangetroffen. De fiets is daarom verwijderd door uw handhavers.

De commissie volgt de redenering van bezwaarde dat feitelijk geen begunstigingstermijn geboden
is gezien vorenstaande niet. De commissie is van mening dat u de bestuursdwang op juiste wijze
hebt toegepast.

Bezwaarde heeft naar voren gebracht dat zij de fiets keurig in het rek had geplaatst. Voor de
handhaver is bepalend hoe hij de fiets aantreft. Dit kan door toedoen van een derde anders zijn
dan hoe de gebruiker van de fiets deze heeft achtergelaten. Uit de foto genomen voor de
verwijdering blijkt dat de fiets niet op de juiste wijze in het rek stond gestald en dat deze op het
looppad stond. Dit leidt tot hinder van de doorloop. Ook wanneer de fiets door toedoen van een
derde buiten de voorziening is geplaatst, komt de verwijdering voor risico van de gebruiker. Het is
aan de gebruiker van de fiets om deze zodanig met een slot vast te maken dat het risico op
verplaatsing zo klein mogelijk is.

6. Conclusie
Op grond van het voorgaande ben ik van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mw. [NAAM] Rb Den Haag, 10 oktober 2016, ECLI:NL:RBDHA:2016:1216