Advies van de bezwaarschriftencommissie
Juridisch Bureau
Aan           Het College van burgemeester en wethouders
Griffienummer JB.18.004804.001 en JB.18.004805.001
Datum         17 juli 2018
Onderwerp     Advies naar aanleiding van het bezwaarschrift van de heer [NAAM] tegen de
verwijdering van de fietsen met barcode [BSN] en 20209982

Geacht College,

1. Inleiding
Op 15 en 16 mei 2018 heeft de handhaver, namens u, de fiets van de heer [NAAM] (hierna:
bezwaarde) verwijderd van de locatie Cruquiuskade en opgeslagen bij het Fietsdepot. De fietsen
met de barcodes [BSN] en 20209982 stonden volgens de besluiten langer dan zes weken
onafgebroken op dezelfde plaats geparkeerd. De besluiten zijn op 17 april 2018 bekendgemaakt.

Tegen deze besluiten is een bezwaarschrift ingediend, welke door het stadsdeel is ontvangen op
25 juni 2018. Bij brief van 27 juni 2018 is de ontvangst van het bezwaarschrift bevestigd.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

De besluiten zijn bekendgemaakt op 17 april 2018. De termijn voor het indienen van het
bezwaarschrift ving aan op 18 april 2018. Volgens de uitspraak van 10 oktober 2016 van Rechtbank
Den Haag1 is de sticker op de fiets het besluit. Gelet op artikel 6:7 jo. 6:8 van de Algemene wet
bestuursrecht (hierna: Awb) was 29 mei 2018 de laatste dag waarop het bezwaarschrift kon
worden ingediend. Uit de poststempel blijkt dat het bezwaarschrift op 21 juni 2018 is aangeboden.
Op 25 juni 2018 is het bezwaarschrift door het stadsdeel ontvangen. Daarmee staat vast dat het
bezwaarschrift niet tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het haar niet aan te rekenen is, dat hij te laat is met haar
bezwaarschrift.

1 Rb Den Haag, 10 oktober 2016, ECLI:NL:RBDHA:2016:12168.

Bij brief van 27 juni 2018 is bezwaarde in de gelegenheid gesteld om schriftelijk te laten weten
waarom het bezwaarschrift te laat is ingediend. Uit het bezwaardossier blijkt niet dat bezwaarde
van deze gelegenheid gebruik heeft gemaakt.

Niet is gebleken dat het bezwaarde niet aangerekend kan worden dat er niet tijdig bezwaar is
ingediend.

3. Advies
Op grond van het vorenstaande adviseer ik u:
-  Het bezwaarschrift van 25 juni 2018 ten aanzien van de fietsen met barcode [BSN] en
20209982 niet-ontvankelijk te verklaren.

Adviseur,

Mw. [NAAM]