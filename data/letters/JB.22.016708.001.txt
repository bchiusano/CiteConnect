Advies van de bezwaarschriftencommissie Juridisch Bureau
Aan           Het college van burgemeester en wethouders van de gemeente Amsterdam
Zaaknummer    JB.22.016708.001
Datum         8 mei 2023
Onderwerp     Advies naar aanleiding van het bezwaarschrift van mevrouw [NAAM]

Geacht college,

1. Inleiding
Op 23 augustus 2022 om 11:12 uur heeft de handhaver, namens u, de fiets van mevrouw [NAAM]
(hierna: bezwaarde) verwijderd uit het gebied rond het NS-station Amsterdam Centraal (De
Ruijterkade) en opgeslagen bij het Fietsdepot. De fiets van bezwaarde stond volgens het besluit niet
geparkeerd in de daarvoor bestemde voorziening. Het besluit is op 23 augustus 2022 om 07:50 uur
bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de gronden uit het bezwaarschrift als volgt:
. [NAAM] geeft aan dat er 's ochtends vroeg om 07:30 nergens plek was in de stalling.
. [NAAM] geeft aan dat zij gezien haar trein tijdig zou gaan vertrekken, het niet meer
dan logisch vond om de fiets daar tijdelijk neer te zetten, met minstens 30 andere fietsen
die ook naast de rekken stonden door het ruimtegebrek.
. [NAAM] geeft aan dat zij tot zijn grote verbazing ongeveer 4 uur later terugkwam en
haar fiets al weg was.
. [NAAM] geeft aan dat zij een waarschuwing vooraf wel het minst had verwacht in dit
geval en daarom graag een bezwaar indient, omdat zij niet de mogelijkheid heeft gehad
haar fiets te verplaatsen.
. [NAAM] geeft aan dat de fiets één uur na het plaatsen van de sticker verwijderd is.

4. Horen van bezwaarde
Op 20 april 2023 is bezwaarde per e-mail uitgenodigd om een afspraak in te plannen voor een
telefonische hoorzitting. Hierop heeft bezwaarde niet gereageerd. Op 2 mei 2023 is bezwaarde
per e-mail eraan herinnerd dat zij in de gelegenheid is gesteld een afspraak in te plannen voor een
telefonische hoorzitting. [NAAM] heeft op deze mail ook niet gereageerd. Desalniettemin is
bezwaarde op 2 mei 2023 gebeld, maar is helaas niet gelukt om bezwaarde te bereiken. Omdat
iedere reactie omtrent het telefonisch horen is uitgebleven, gaan de commissie ervan uit dat
bezwaarde niet gehoord wil worden en is het bezwaarschrift aan de hand van de beschikbare
stukken uit het dossier beoordeeld.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek) mogen worden geparkeerd.
Door het intensief gebruik en hoge fietsparkeerdruk is het gebied rond het NS-station Amsterdam
Centraal door het college van burgemeester en wethouders aangewezen als gebied waarin het
verboden is om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod fietsen buiten de
fietsvoorzieningen te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond op het trottoir geparkeerd.
Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de

1 Gemeenteblad van 3 mei 2016,nr. 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

overtreding ongedaan te maken. Een langere begunstigingstermijn wordt, gelet op de druk op de
openbare ruimte in het gebied en de aanzuigende werking van verkeerd geparkeerde fietsen, niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 23 augustus 2022 om 07:50 uur is aangebracht, en dat de fiets op 23 augustus 2022
om 11:12 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde stelt dat zij haar fiets op een logische plek heeft geparkeerd, nu zij haast had en er
onvoldoende ruimte in de fietsenrekken was om haar fiets te parkeren. Hiertoe overweegt de
commissie als volgt.

Overwogen wordt dat indien er op de betreffende locatie geen vrije plek voorhanden is, dit nog
niet betekent dat een fiets buiten de voorzieningen mag worden geplaatst. Ook niet wegens
haast. Vaak is er in de nabije omgeving nog wel een voorziening waar wel ruimte is om de fiets te
parkeren. Van een verkeersdeelnemer mag worden verwacht dat hij onderzoek doet naar de ter
plaatse geldende verkeerssituatie. Dat bezwaarde heeft nagelaten om zich te oriënteren op de
parkeermogelijkheden van fietsen in het gebied rond het NS-station Amsterdam Centraal, komt
voor diens eigen rekening.

Bezwaarde stelt dat zij had verwacht dat zij eerst een waarschuwing zou krijgen. Daarbij geeft
bezwaarde aan dat haar fiets al na één uur is verwijderd. De commissie overweegt hiertoe het
volgende.

Uit de foto's in het constateringsformulier blijkt dat de fiets voorzien was van een sticker. Uit deze
foto's blijkt dat de sticker op 23 augustus 2022 om 07:50 uur is aangebracht, en dat de fiets op 23
augustus 2022 om 11:12 uur is verwijderd. Herhaald wordt dat indien een fiets in een aangewezen
gebied buiten een fietsvoorziening wordt aangetroffen, de eigenaar vanaf het aanbrengen van de
sticker één uur de tijd krijgt om de fiets te verwijderen.

Een begunstigingstermijn van één uur wordt voldoende geacht om de overtreder in staat te stellen
de overtreding ongedaan te maken. Een langere begunstigingstermijn wordt gelet op de druk op
de openbare ruimte in het gebied en de aanzuigende werking van verkeerd geparkeerde fietsen
niet wenselijk geacht en zou in feite leiden tot het gedogen van overtredingen. Dat de bezwaarde
mogelijk dacht dat zij langer de tijd had om de overtreding ongedaan te maken, vindt de
commissie vervelend maar doet aan het voorgaande niets af.

Bovendien heeft de Rechtbank Amsterdam met de uitspraak van 26 september 2018 te kennen
gegeven dat het verlenen van een begunstigingstermijn van één uur niet onredelijk is, in het geval

van binnen het aangewezen gebied buiten de daarvoor bestemde voorziening geparkeerde
fietsen.2

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Dhr. [NAAM] Rb Amsterdam, 26 september 2018, ECLI:NL:RBAMS:2018:751