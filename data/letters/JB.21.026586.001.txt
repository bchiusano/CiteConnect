Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.21.026586.001
Datum        7 juni 2022
Onderwerp    Advies naar aanleiding van het bezwaarschrift van [NAAM]

Geacht college,

1. Inleiding
Op 26 november 2021 om 08:54 uur heeft de handhaver, namens u, de fiets van [NAAM]
(hierna: bezwaarde) verwijderd van de locatie Leidseplein en opgeslagen bij het Fietsdepot. De
fiets stond volgens het besluit niet geparkeerd in de daarvoor bestemde voorziening. Het besluit is
op 25 november 2021 om 07:00 uur bekendgemaakt. Tegen dit besluit is tijdig een bezwaarschrift
ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat er een aantal fouten zijn gemaakt in het besluit.
. [NAAM] stelt dat zijn fiets op 25 november 2021 is verwijderd en niet op 26 november
2021.
. [NAAM] geeft aan dat zijn fiets geparkeerd stond aan de Nieuwezijds Voorburgwal en
niet, zoals vermeld in het besluit, aan het Leidseplein.
. [NAAM] stelt dat zijn fiets aan het einde van de Gravenstraat geparkeerd stond,  naast
het laad- en lospunt bij de zilveren fietsenrekken.
. [NAAM] stelt dat hij verder ook geen bewijs heeft kunnen vinden dat zijn fiets verkeerd
geparkeerd stond.
. [NAAM] vindt dat zijn fiets onterecht is verwijderd en verzoekt om een terugbetaling
van de betaalde administratiekosten aan het Fietsdepot á ?22,50.

4. Horen van bezwaarde
Bezwaarde is bij e-mail van 7 april 2022 in de gelegenheid gesteld om zijn bezwaarschrift
telefonisch of schriftelijk nader toe te lichten. [NAAM] heeft per e-mail van 20 april 2022
gereageerd en de bezwaren uit het bezwaarschrift herhaald en benadrukt. Hij heeft geen verdere
bezwaren toegestuurd.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek, een fietsparkeervak of
fietsnietje) mogen worden geparkeerd. Door het intensief gebruik en hoge fietsparkeerdruk is het
gebied rond het Leidseplein door het college van burgemeester en wethouders aangewezen als
gebied waarin het verboden is om fietsen buiten de daarvoor bestemde voorzieningen te
parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod op buiten de
parkeervoorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets stond tegen andere fietsen aan
geparkeerd. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de

1 Gemeenteblad 13 maart 2020, nr. 65635, 'Besluit van burgemeester en wethouders van de gemeente Amsterdambetreffende
aanwijzing van stadsdeel Centrum als gebied met een maximale(brom-)fietsparkeerduur van zes weken, met uitzondering van
het gebied rond NS-station Amsterdam Centraal- de aanwijzing van gebied Leidseplein en omgeving als gebied waar fietsen en
bromfietsen uitsluitend geplaatst mogen worden in de voor die categorie bestemde parkeervoorzieningen'.

openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto's blijkt dat de fiets voorzien was van een sticker. Uit het constateringsformulier blijkt
dat de sticker op 25 november 2021 om 07:00 uur is aangebracht, en dat de fiets op 26 november
2021 om 08:54 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde geeft aan dat zijn fiets geparkeerd stond aan de Nieuwezijds Voorburgwal en niet,
zoals vermeld in het besluit, aan het Leidseplein. [NAAM] stelt dat zijn fiets aan het einde van
de Gravenstraat geparkeerd stond, naast het laad- en lospunt bij de zilveren fietsenrekken.
Bezwaarde stelt dat zijn fiets op 25 november 2021 is verwijderd en niet op 26 november 2021. De
commissie overweegt hiertoe het volgende.

Herhaald wordt dat het gebied rond het Leidseplein door het college van burgemeester en
wethouders is aangewezen als gebied waarin het verboden is om fietsen buiten de daarvoor
bestemde voorzieningen te parkeren. Uit de bij het Gemeenteblad van 13 maart 2020, nr 65635,
bijgevoegde tekening blijkt dat de Gravenstraat binnen dit aangewezen gebied valt. Bovendien
blijkt uit het constateringsformulier en de foto's die zijn gemaakt bij de verwijdering van de fiets,
dat de fiets buiten de fietsvoorziening is aangetroffen.

Opgemerkt wordt dat bij de registratie van de adressen gebruik wordt gemaakt van een GPS
`device' waarmee het adres wordt vastgesteld. Deze kunnen wanneer er sprake is van een
zogeheten grensgebied, het adres overnemen waar zij dichterbij verwijderd van zijn. In uw geval
zou dit gebeurd kunnen zijn, vooralsnog gaan wij uit van het constateringsformulier en houden het
voor ons bekende adres aan. Dit doet echter niets af aan de geconstateerde overtreding.

Overwogen wordt dat volgens de uitspraak van Rechtbank Den Haag van 10 oktober 2016 de
sticker op de fiets het besluit is.2  Op de foto's die op het moment van verwijderen van de fiets
door de handhaver zijn gemaakt, is te zien dat de fiets van bezwaarde voorzien was van een
sticker. Herhaald wordt dat uit het constateringsformulier blijkt dat de sticker op 25 november
2021 om 07:00 uur is aangebracht. Op de sticker staat vermeld dat de fiets verwijderd wordt op 25
november 2021 om 08:00 uur. Uit het constateringsformulier blijkt dat de fiets op 26 november
2021 om 08:54 uur is verwijderd. Nu uit het constateringsformulier volgt dat er wel degelijk een
besluit met een begunstigingstermijn is gegeven, wordt het bezwaar van bezwaarde niet gevolgd.

6.3 Ten aanzien van de kosten
Bezwaarde vindt dat zijn fiets onterecht is verwijderd en verzoekt om een terugbetaling van de
betaalde administratiekosten aan het Fietsdepot á ?22,50. De commissie overweegt hiertoe het
volgende.

2 Rb Den Haag, 10 oktober 2016, ECLI:NL:RBDHA:2016:12168.

Ten aanzien van de door bezwaarde aan het Fietsdepot betaalde administratiekosten wordt
overwogen dat bezwaarde alleen in aanmerking komt voor een vergoeding, indien blijkt dat niet
de juiste procedure voor verwijdering is gevolgd. Hiervan is geen sprake. De commissie adviseert
daarom geen kostenvergoeding toe te kennen.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mevrouw [NAAM]