Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Zaaknummer   JB.21.010531.001
Datum        12 augustus 2021
Onderwerp    Advies naar aanleiding van het bezwaarschrift van [NAAM]

Geacht college,

1. Inleiding
Op 29 april 2021 heeft de handhaver, namens u, de fiets van [NAAM] (hierna: bezwaarde)
verwijderd van de locatie Foeliestraat te Amsterdam en opgeslagen bij het Fietsdepot. De fiets
stond volgens het besluit langer dan zes weken onafgebroken ongebruikt op straat geparkeerd.
Het besluit is op 15 april 2021 bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
. Het bezwaarschrift ontvankelijk te verklaren-
. het bezwaar gegrond te verklaren-
. het bestreden besluit in te trekken-
. een kostenvergoeding van ? 35,-  toe te kennen en voor het overige af te wijzen.

Hieronder leest u hoe de commissie dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] geeft aan dat zijn fiets niet is gestickerd. Andere fietsen waren wel voorzien
van een sticker en zijn niet allemaal verwijderd. [NAAM] heeft hiervan een foto
gemaakt en kan deze toesturen. De stickers zijn inmiddels van deze fietsen verwijderd,
maar de fietsen staan nog op dezelfde plek.
.  Door overmacht in verband met een operatie vanwege uitgezaaide prostaatkanker,
vraagt bezwaarde om coulance.
. [NAAM] wenst de kosten van ? 35,- vergoed te krijgen.

4. Horen van bezwaarde
Op 5 augustus 2021 is er telefonisch contact geweest met bezwaarde. [NAAM] heeft de
bezwaren herhaald en benadrukt. Hij heeft daarnaast kort samengevat het volgende aangevoerd:
. [NAAM] moest vanwege uitgezaaide prostaatkanker geopereerd worden op 11 maart
2021. Hij was daardoor slecht ter been. Zijn fiets heeft geruime tijd, ruim 35 dagen, op de
locatie gestaan. [NAAM] zag dat er fietsen werden gestickerd en heeft toen bij zijn
eigen fiets gekeken. Zijn eigen fiets heeft hij toen vervolgens verplaatst naar de overkant,
maar dat mocht niet baten. In deze periode heeft hij de fiets niet echt gebruiken. Pas drie
maanden later kon hij weer fietsen.
. [NAAM] begrijpt dat fietsen worden verwijderd, maar hij snapt niet dat zijn fiets, die
niet was voorzien van een sticker, is weggehaald. Hij gebruikt de fiets nu voor zijn
revalidatie.
. [NAAM] geeft aan dat hij kosten heeft gemaakt voor het thuisbezorgen en dat er
verder geen andere kosten zijn.

Per e-mail van 12 augustus 2021 heeft bezwaarde aanvullende informatie gestuurd:
. [NAAM] wenst ook het bedrag van ongeveer ? 4,- aan postzegels en fotokopieën, die
hij heeft toegestuurd, vergoed te krijgen.

5. Juridisch kader
Ingevolge artikel 4.27 lid 2a APV is het verboden om in een door het college aangewezen gebied
langer te parkeren dan een door het college te bepalen periode. Het gebied binnen de Ring A10
(met uitzondering van Noord) is door het college aangewezen als gebied waar een fiets niet langer
dan zes weken op dezelfde plaats ongebruikt op straat geparkeerd mag staan mag parkeren,
zonder wezenlijke onderbreking.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
De locatie Foeliestraat valt in het aangewezen gebied binnen de Ring A10. Op deze locatie geldt
een maximale parkeerduur van zes weken. Deze maximale parkeerduur geldt zowel binnen als
buiten de fietsparkeervoorzieningen. Bij het handhaven van deze maximale parkeerduur markeert
Handhaving de fiets met een onopvallend constateringsmiddel. Wanneer de fiets wezenlijk in

1 Gemeenteblad 13 maart 2020, nr. 65635, 'Besluit van burgemeester en wethouders van de gemeente Amsterdam betreffende
aanwijzing van stadsdeel Centrum als gebied met een maximale(brom-)fietsparkeerduur van zes weken, met uitzondering van
het gebied rond NS-station Amsterdam Centraal- de aanwijzing van gebied Leidseplein en omgeving als gebied waar fietsen en
bromfietsen uitsluitend geplaatst mogen worden in de voor die categorie bestemde parkeervoorzieningen'.

gebruik wordt genomen, zal het constateringsmiddel verdwijnen. Enkel de sticker verwijderen, of
de fiets verplaatsen is onvoldoende om verwijdering te voorkomen.

Indien het constateringsmiddel na zes weken nog intact is, voorziet Handhaving de fiets van een
sticker met daarop het besluit. Op de sticker wordt aangegeven dat de eigenaar van de fiets zeven
dagen de tijd heeft om de fiets alsnog te gebruiken. Indien de markering na het verstrijken van
deze termijn nog intact is, verwijdert Handhaving de fiets. Met dit beleid wil de gemeente de
bestaande parkeerplekken beter benutten.

In dit geval specifieke geval is niet met zekerheid vast te stellen dat de juiste procedure voor
verwijdering is gevolgd. De commissie adviseert daarom het bezwaar gegrond te verklaren.
[NAAM] komt in beginsel in aanmerking voor een kostenvergoeding.

6.2 Ten aanzien van de kosten
[NAAM] wenst een kostenvergoeding te ontvangen voor het aan het Fietsdepot betaalde
bedrag van ? 35,-. De commissie overweegt hiertoe het volgende.

Ten aanzien van de door bezwaarde aan het Fietsdepot betaalde thuisbezorgkosten wordt
overwogen dat bezwaarde alleen in aanmerking komt voor een vergoeding, indien blijkt dat niet
de juiste procedure voor verwijdering is gevolgd. Hiervan is sprake. De commissie adviseert om
deze kosten te vergoeden.

[NAAM] wenst ook het bedrag van ongeveer ? 4,- aan postzegels en fotokopieën, die hij heeft
toegestuurd, vergoed te krijgen. De commissie overweegt hiertoe het volgende

Overwogen wordt dat deze kosten voortvloeien uit het opstellen van het bezwaarschrift en gevolg
is van deelname aan het maatschappelijk verkeer. Uit de jurisprudentie valt af te leiden dat de
kosten die een bezwaarde maakt voor het opstellen en indienen van het bezwaarschrift niet voor
vergoeding in aanmerking komen.2

Gelet op het bovenstaande adviseert de commissie om een kostenvergoeding van ? 35,-  toe te
kennen aan bezwaarde. [NAAM] heeft een kopie van zijn bankpas gestuurd. De toegekende
kostenvergoeding zal naar het daarop weergegeven rekeningnummer worden overgemaakt.

7.  Conclusie
Op grond van het voorgaande is de commissie van oordeel dat het bezwaar gegrond is en
adviseert het bestreden besluit in te trekken. [NAAM] komt in aanmerking voor een
gedeeltelijke kostenvergoeding van ? 35,-.

Adviseur,

2 Gerechtshof Den Haag 10 juni 2014, ECLI:NL:GHDHA:2014:2134.

Mw. [NAAM]