Advies van de bezwaarschriftencommissie Juridisch Bureau

Aan           Het college van burgemeester en wethouders van Amsterdam
Zaaknummer    JB.19.003637.001
Datum         18 juni 2019
Onderwerp     Advies naar aanleiding van het bezwaarschrift van de heer [NAAM] college,

1. Inleiding
Op 11 januari 2019 heeft de handhaver, namens u, de fiets van de heer [NAAM] (hierna:
bezwaarde) verwijderd van de locatie Tomasso Albinonistraat en opgeslagen bij het Fietsdepot. De
fiets van bezwaarde was volgens het besluit verlaten. Het besluit is op 18 december 2019
bekendgemaakt.

Tegen dit besluit is een bezwaarschrift ingediend. Het bezwaarschrift is ontvangen op 12 maart 2019.
Bij brief van 13 maart 2019 is de ontvangst van het bezwaarschrift bevestigd.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Het besluit is bekend gemaakt op 18 december 2018. De termijn voor het indienen van het
bezwaarschrift ving aan op 19 december 2018. Volgens geldende jurisprudentie1 is de sticker op de
fiets het besluit. Gelet op artikel 6:7 jo. 6:8 van de Algemene wet bestuursrecht (hierna: Awb) was
29 januari de laatste dag waarop het bezwaarschrift kon worden ingediend. Het bezwaarschrift is
ontvangen op 12 maart 2019. Daarmee staat vast dat het bezwaarschrift niet tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
[NAAM] moet dan aantonen dat het hem niet aan te rekenen is, dat hij te laat is met zijn
bezwaarschrift.

1 Rb. Den Haag 10 oktober 2016, ECLI:NL:RBDHA:2016:12168.

Bij brief van 13 maart 2019 is bezwaarde in de gelegenheid gesteld om schriftelijk te laten weten
waarom het bezwaarschrift te laat is ingediend. [NAAM] heeft op 25 maart 2019 per email
gereageerd.

[NAAM] geeft aan dat hij zijn fiets op 22 januari 2019 heeft opgehaald bij het Fietsdepot. Hij
vindt het vreemd dat op de sticker op de fiets de datum 18 december 2018 is vermeld. [NAAM]
geeft aan dat hij zijn fiets medio januari 2019 nog heeft gebruikt. [NAAM] voert aan dat het niet
eerlijk is om 18 december 2018 als datum van de bekendmaking van het besluit aan te houden,
aangezien hij pas op 22 januari 2019 de sticker heeft kunnen zien en toen pas bezwaar heeft
kunnen indienen. Bovendien geeft bezwaarde aan dat hij het vervelend vindt dat hij alleen
schriftelijk bezwaar in kan dienen.

Uit de door bezwaarde gegeven toelichting is niet gebleken dat bezwaarde een geldige reden voor
termijnoverschrijding had. Uit het kennisgevingsbesluit blijkt dat bezwaarde de fiets op 19 januari
2019 heeft opgehaald bij het Fietsdepot. De laatste dag waarop bezwaarde bezwaar in kon dienen
was 29 januari 2019. Wij hebben het bezwaarschrift van bezwaarde op 12 maart 2019 ontvangen.

3. Advies
Op grond van het vorenstaande adviseer ik u:
-  Het bezwaarschrift niet-ontvankelijk te verklaren.

Adviseur,

Mevr. [NAAM]