Advies van de bezwaarschriftencommissie Juridisch Bureau

Aan           Het college van burgemeester en wethouders van Amsterdam
Zaaknummer    JB.19.017642.001
Datum         24 december 2019
Onderwerp     Advies naar aanleiding van het bezwaarschrift van [NAAM]

Geacht college,

1. Inleiding
Op 11 november 2019 om 18:12 uur heeft de handhaver, namens u, de fiets van [NAAM]
(hierna: bezwaarde) verwijderd uit het gebied rond het Rembrandtplein (Utrechtsestraat) en
opgeslagen bij het Fietsdepot. De fiets van bezwaarde stond volgens het besluit niet geparkeerd in
de daarvoor bestemde voorziening. Het besluit is op 11 november 2019 om 15:45 uur
bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaar ontvankelijk te verklaren-
.  het bezwaar gegrond te verklaren-
.  het bestreden besluit in te trekken-
.  een gedeeltelijke kostenvergoeding toe te kennen van ? 35,- en voor het overige af te
wijzen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren als volgt:
. [NAAM] voert aan dat hij volgens het parkeerbord in een zone stond geparkeerd,
namelijk de Utrechtsestraat, waar geen parkeerverbod geldt. Het parkeerbord staat op de
grens waar de zone wel en niet van kracht is. De fiets stond geparkeerd voor het bord-
. [NAAM] stelt dat de parkeervakken in de straat niet onder het op het bord aangegeven
zonevlak vallen-
. [NAAM] stelt dat door een verbouwing in de Utrechtsestraat de parkeervakken
overbezet waren-
. [NAAM] voert aan dat in geval van een verbouwing of overbezetting de gemeente zorg
moet dragen voor extra fietsvoorzieningen of minder sterk moet handhaven.

4. Horen van bezwaarde

Op 5 december 2019 is er telefonisch contact geweest met bezwaarde. [NAAM] heeft
ingestemd met telefonisch horen. [NAAM] heeft tijdens dat gesprek kort samengevat het
volgende aangevoerd:
. [NAAM] benadrukt zijn gronden zoals genoemd in het bezwaarschrift-
. [NAAM] verzoekt om schadevergoeding: gemaakte OV-kosten (? 12,16), gemaakte
kosten voor het huren van een auto (? 17,61) en de door bezwaarde aan het Fietsdepot
betaalde administratiekosten (? 35,-).

Op 12 december 2019 is er wederom telefonisch contact geweest over de gemaakte OV-kosten
(? 12,16) en over de gemaakte kosten voor het huren van een auto (? 17,61).
. [NAAM] gaf aan dat hij deze kosten heeft moeten maken, omdat het Fietsdepot een
ochtend storing had en dus zijn fiets niet eerder kon laten thuis bezorgen-
. [NAAM] gaf in dit gesprek aan af te zien van nadere onderbouwing van deze gemaakte
kosten.

5. Juridisch kader
Ingevolge artikel 4.27, lid 3 en 4, van de Algemene Plaatselijke Verordening (APV) kan in het
belang van de veiligheid en ter voorkoming van hinder een gebied worden aangewezen waarin
fietsen uitsluitend in de daarvoor bestemde voorziening (lees: een fietsenrek, fietsparkeervak of
stalling) mogen worden geparkeerd. Door het intensief gebruik en hoge fietsparkeerdruk is het
gebied rond het Rembrandtplein  door het college van burgemeester en wethouders aangewezen
als gebied waarin het verboden is om fietsen buiten de daarvoor bestemde voorzieningen te
parkeren1.

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beÃ«indigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

In het aangewezen gebied rond het Rembrandtplein (Utrechtsestraat) is het verboden fietsen
buiten een parkeervoorziening te plaatsen. Dit verbod wordt gehandhaafd teneinde de
voetgangers rond het Rembrandtplein de ruimte te geven. Door middel van informatieborden
wordt gewezen op het verbod om buiten de rekken en vakken te parkeren.

In dit  specifieke geval kan echter niet met zekerheid worden vastgesteld dat de fiets buiten een
fietsvoorziening is aangetroffen, wegens het ontbreken van een overzichtsfoto. Derhalve kan

1 Gemeenteblad van 3 mei 2016, nr. 55896, 'Aanwijzen gebieden bij NS-stations met maximale fietsparkeerduur en
vaststellen Handboek Fietsparkeren'

overtreding van artikel 4.27, lid 4, APV niet worden vastgesteld. [NAAM] komt dan ook in
aanmerking voor een vergoeding van de gemaakte kosten.

6.2 Ten aanzien van de kostenvergoeding
[NAAM] heeft aangegeven dat hij verschillende kosten heeft gemaakt door de verwijdering van
de fiets. [NAAM] heeft een bedrag van ? 35,- betaald voor het thuisbezorgen van de fiets,
gemaakte ov-kosten (?12,16) in verband met het niet kunnen gebruiken van zijn fiets en gemaakte
kosten voor het huren van een auto (?17,61).

6.2.1. Ten aanzien van de administratiekosten
[NAAM] heeft een bedrag van ? 35,- betaald voor het thuisbezorgen van de fiets. De commissie
overweegt hiertoe het volgende.

Ten aanzien van de door bezwaarde aan het Fietsdepot betaalde administratiekosten wordt
overwogen dat bezwaarde alleen in aanmerking komt voor een vergoeding, indien blijkt dat niet
de juiste procedure voor verwijdering is gevolgd. Herhaald wordt dat in dit geval niet kan worden
vastgesteld dat de fiets in overtreding stond en volgens de juiste procedure is verwijderd. De
commissie adviseert daarom een vergoeding toe te kennen van ? 35,- voor het laten thuisbezorgen
van de fiets.

6.2.2 Ten aanzien van de gemaakte ov-kosten en de huurauto
[NAAM] heeft in het telefonisch contact op 12 december 2019 aangegeven af te zien van
nadere onderbouwing van de ov-kosten en de kosten voor het huren van een auto.

Ten overvloede overweegt de commissie dat bezwaarde een schadebeperkingsplicht heeft. Dat
wil zeggen dat hij binnen redelijke grenzen maatregelen moet nemen ter voorkoming of
beperking van schade. [NAAM] heeft zijn fiets op 18 november 2019 laten thuisbezorgen,
terwijl de fiets op 11 november is verwijderd. [NAAM] gaf aan dat hij het Fietsdepot een
ochtend niet kon bereiken wegens een storing en dat daarom zijn fiets niet eerder is bezorgd.
Losgezien van het feit dat bezwaarde hier geen bewijs van heeft overlegd waaruit blijkt dat er
inderdaad een storing was bij het Fietsdepot, is de commissie van oordeel dat indien er inderdaad
sprake was van een storing die ochtend het onwaarschijnlijk is dat bezwaarde de fiets pas een
week later kon laten bezorgen. Zo had bezwaarde het Fietsdepot dezelfde dag nogmaals kunnen
bellen of mailen. Bovendien is op de website van de gemeente Amsterdam terug te vinden dat de
fiets kan worden opgehaald van maandag tot en met zaterdag. De commissie is derhalve van
oordeel dat bezwaarde heeft nagelaten om de schade te beperken en adviseert dan ook om geen
vergoeding toe te kennen voor de gemaakte ov-kosten en voor de huurauto.

Gelet op het bovenstaande adviseert de commissie een bedrag van ? 35,- over te maken naar
bezwaarde.

6.3 Ten aanzien van de bezwaren
Ten overvloede wordt nog het volgende opgemerkt.

[NAAM] heeft aangevoerd dat op het bord de zone staat gemarkeerd waar het parkeerverbod
staat aangegeven en dat de Utrechtse straat daar niet onder valt. Het bord staat op de grens waar
de zone wel en niet van kracht is. De fiets van bezwaarde stond voor het bord geparkeerd. Tevens
stelt bezwaarde dat de fietsvakken in de straat niet onder op het bord aangegeven zonevlak
vallen.

Hiertoe wordt overwogen dat hetgeen bezwaarde aanvoert niet wordt gevolgd. Door het intensief
gebruik en hoge fietsparkeerdruk is het gebied rond het Rembrandtplein (Utrechtse straat) door
het college van burgemeester en wethouders aangewezen als gebied waarin het verboden is om
fietsen buiten de daarvoor bestemde voorzieningen te parkeren. De fiets van bezwaarde stond
voor een bord geparkeerd en dus niet in een parkeervak/rek. De commissie merkt op dat door
middel van informatieborden rond de locatie Rembrandtplein wordt gewezen op het verbod om
de fiets buiten de parkeervoorziening te parkeren. Ook op de website www.amsterdam.nl/fiets
wordt dit verbod kenbaar gemaakt. Ten overvloede wordt nog opgemerkt dat het echter niet de
borden zijn die het parkeerverbod in het leven roepen. Het is de bevoegdheid in de APV en het
Aanwijzingsbesluit die maken dat er een bepaald regime geldt in het gebied. Het al dan niet
duidelijk zijn van een bord doet daarom niet af aan de geldende regels, waarbij wordt verwezen
naar de uitspraak van de Afdeling bestuursrechtspraak van de Raad van State van 2 juli 2014.2

Voorts voert bezwaarde aan dat hij zijn fiets naast de daartoe bestemde voorziening heeft
geplaatst, omdat de voorziening vol was. Overwogen wordt dat indien er op de betreffende locatie
geen vrije plek voor handen is, dit nog niet betekent dat een fiets buiten het rek/vak mag worden
geplaatst. Vaak is er in de nabije omgeving nog wel een voorziening waar wel ruimte is om een
fiets te parkeren. Dat bezwaarde heeft aangegeven dat dit niet mogelijk was wegens
ruimtegebrek door de verbouwing aan de Utrechtsestraat, maakt het oordeel van de commissie
niet anders.

Tenslotte heeft bezwaarde aangegeven dat het gezien de drukte met fietsen rondom het
Rembrandtplein en/of in verband met verbouwingen, het wellicht raadzaam is om de
parkeercapaciteit uit te breiden. De commissie overweegt hiertoe het volgende.

Het is bekend dat de fietsparkeerdruk is het gebied rond het Rembrandtplein hoog is. Er is echter
op verdere loopafstand van het gebied rond het Rembrandtplein vaak nog wel een voorziening te
vinden waar ruimte is om de fiets te parkeren. Daarbij wordt er hard gewerkt aan het uitbreiden
van fietsenstallingen op bekende knelpunten.

7. Conclusie

2 ECLI:NL:RVS:2014:2398.

Op grond van het voorgaande ben ik van oordeel dat het bezwaar gegrond is. De commissie
adviseert het bestreden besluit in te trekken. [NAAM] komt in aanmerking voor een
gedeeltelijke kostenvergoeding.

Adviseur,

Mw. [NAAM]