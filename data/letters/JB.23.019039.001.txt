Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.23.019039.001
Datum         24 januari 2024
Onderwerp     Advies naar aanleiding van het bezwaarschrift van [NAAM]

Geacht college,

1. Inleiding
Op 16 november 2023 heeft [NAAM]  (hierna: bezwaarde) per brief een bezwaarschrift ingediend
tegen de verwijdering van zijn fiets. In dit advies leest u welke beslissing de commissie heeft
genomen en wordt uitgelegd waarom.

2. Ontvankelijkheid
Voordat een bezwaarschrift inhoudelijk behandeld wordt, dient te worden beoordeeld of het
bezwaarschrift ontvankelijk is. Hiertoe overweegt de commissie als volgt.

De termijn voor het indienen van een bezwaarschrift bedraagt zes weken na bekendmaking van
het besluit. Een te laat ingediend bezwaarschrift wordt niet-ontvankelijk verklaard, tenzij er een
geldige reden voor het niet-tijdig indienen wordt aangevoerd.

Volgens de uitspraak van de Rechtbank Den Haag van 10 oktober 2016 is de sticker op de fiets het
besluit.1 De termijn vangt aan op de dag volgend op de dag waarop het besluit op de juiste wijze is
bekendgemaakt. Het besluit is op 20 september 2023 bekendgemaakt door middel van het
aanbrengen van de sticker op de fiets. Uit de sticker blijkt dat de fiets in overtreding is en dat deze
verwijderd zal worden, als de gebruiker niet binnen één uur de overtreding ongedaan maakt door
de fiets zelf te verwijderen. Gelet op artikel 6:7 jo. 6:8 van de Algemene wet bestuursrecht (hierna:
Awb) was 1 november 2023  de laatste dag waarop het bezwaarschrift kon worden ingediend. Het
bezwaarschrift is ontvangen op 16 november 2023. Daarmee staat vast dat het bezwaarschrift niet
tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het hem niet aan te rekenen is, dat hij te laat is met zijn
bezwaarschrift.

Bezwaarde heeft bij het indienen van zijn bezwaarschrift niet aangegeven wat de reden is van de
te late indiening.

1 Rb Den Haag, 10 oktober 2016, ECLI:NL:RBDHA:2016:12168.

Bezwaarde is per brief van 13 december 2023 in de gelegenheid gesteld om te laten weten waarom
het bezwaarschrift te laat is ingediend. [NAAM]  heeft echter niet binnen de gestelde termijn
gereageerd.

De commissie overweegt dat het de verantwoordelijkheid van bezwaarde is om binnen de
gestelde termijn zijn bezwaarschrift in te dienen. Op 2 oktober 2023 heeft de bezwaarde de fiets
opgehaald bij het Fietsdepot, waardoor vaststaat dat hij op de hoogte was van de bezwaartermijn
die liep tot en met 1 november 2023. Desondanks is het bezwaarschrift pas op 16 november 2023
ter post bezorgd, dus te laat. Aangezien er geen bijzondere omstandigheden zijn aangevoerd
waarom het bezwaarschrift te laat is ingediend, is het niet onredelijk om te concluderen dat de
bezwaarde in verzuim is geweest.

De commissie is daarom van mening dat het bezwaarschrift tijdig had kunnen worden ingediend
en dat er in dit geval geen sprake is van een verschoonbare termijnoverschrijding.

3. Advies
Op grond van het vorenstaande adviseert de commissie u:
?  Het bezwaarschrift van 16 november 2023 ten aanzien van de fiets met barcode
1001044321 niet-ontvankelijk te verklaren-
?  Het bestreden besluit in stand te laten.

Adviseur,

Dhr. [NAAM]