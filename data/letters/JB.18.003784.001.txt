Advies van de bezwaarschriftencommissie Juridisch Bureau

Aan                Het college van burgemeester en wethouders van Amsterdam
Zaaknummer         JB.18.003784.001
Datum              16 augustus 2018
Onderwerp          Advies naar aanleiding van het bezwaarschrift van de heer [NAAM]    Geacht college,

1. Inleiding
Op 25 april 2018 heeft de handhaver, namens u, de fiets van [NAAM] (hierna: bezwaarde)
verwijderd van de locatie Singel en opgeslagen bij het Fietsdepot. De fiets stond volgens het
besluit langer dan zes weken onafgebroken op dezelfde plaats geparkeerd. Het besluit is op 15
april 2018 bekendgemaakt.

Tegen dit besluit is tijdig een bezwaarschrift ingediend. Bij brief van 5 juni 2018 is de ontvangst van
het bezwaarschrift bevestigd.

2. Advies
Ik adviseer u:
.   Het bezwaar ontvankelijk te verklaren-
.   het bezwaar gegrond te verklaren-
.   het bestreden besluit te vernietigen-
.   aan bezwaarde een kostenvergoeding toe te kennen van ? 85,-.

Hieronder leest u hoe ik tot dit advies ben gekomen.

3. De bezwaren
Samengevat komen de volgende bezwaren naar voren:
- [NAAM] bestrijdt dat zijn fiets in strijd met de regels uit de Algemene Plaatselijke
Verordening gestald stond-
- [NAAM] geeft aan dat hem geen begunstigingstermijn is gegeven-
-  Volgens bezwaarde wordt een beroep gedaan op vereiste spoed waardoor afgezien kan
worden van een begunstigingstermijn, echter is de noodzaak van de vereiste spoed niet of
onvoldoende onderbouwd-
- [NAAM] verzoekt om vergoeding van ? 35,- van de administratiekosten van het
Fietsdepot-
- [NAAM] verzoekt verder om schadevergoeding van ? 105,- van het slot en vergoeding
van 3,5 uur verloren werktijd à ? 60,- ex. btw.

4. Horen van bezwaarde
Per e-mail is er contact geweest met bezwaarde. Bij e-mail van 2 augustus 2018 is bezwaarde de
mogelijkheid geboden om zijn verzoek tot schadevergoeding nader te onderbouwen. Bij e-mail
van 3 augustus 2018 heeft bezwaarde een onderbouwing gegeven van de door hem geleden
schade. [NAAM] heeft een kostendeclaratie overgelegd en een bon van de aanschaf van een
nieuw slot. [NAAM] verzoekt om vergoeding van ? 35,- van de administratiekosten van het
Fietsdepot. Verder verzoekt bezwaarde om vergoeding van ? 105,- inzake de aanschaf van een
nieuw slot. Tenslotte verzoekt bezwaarde om vergoeding van ? 181,50-. Dit betreft verloren
werktijd inzake de correspondentie met de stad om de fiets terug te vinden, het schrijven van een
bezwaarschrift en het afhandelen daarvan.

Op 16 augustus 2018 is er telefonisch contact geweest met bezwaarde. Tijdens dat gesprek gaf
bezwaarde aan geen bon meer te hebben van zijn oude slot. Zijn oude slot was tien jaar oud.
Bezwaarde heeft een soortgelijk slot gekocht ter waarde van ? 105,-.

5. Juridisch kader
Ingevolge artikel 4.27, lid 2a, van de Algemene Plaatselijke Verordening (APV) is het verboden om
in een door het college aangewezen gebied langer te parkeren dan een door het college te bepalen
periode. Het gebied binnen de Ring A10 (met uitzondering van Noord) is door het college
aangewezen als gebied waar een fiets niet langer dan zes weken op dezelfde plaats geparkeerd
mag worden, zonder wezenlijke onderbreking1.

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

De locatie Singel valt in het aangewezen gebied binnen de Ring A10. Op deze locatie geldt een
maximale parkeerduur van zes weken. Deze maximale parkeerduur geldt zowel binnen als buiten
de fietsparkeervoorzieningen. Met dit beleid wil de gemeente de bestaande parkeerplekken beter
benutten.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'

Uit het constateringsformulier en de foto's blijkt niet dat de fiets van bezwaarde langer dan zes
weken zonder wezenlijke onderbreking geparkeerd is geweest. Hierdoor is niet met zekerheid te
stellen dat u de juiste procedure heeft gevolgd bij het verwijderen van de fiets.

Concluderend ben ik van oordeel dat de fiets niet volgens de juiste regels is verwijderd. Ik adviseer
om het bezwaarschrift gegrond te verklaren en het bestreden besluit te vernietigen. [NAAM]
komt in aanmerking voor vergoeding van de administratiekosten van ? 35,- en de kosten van de
aanschaf van een nieuw slot. [NAAM] heeft ter onderbouwing van zijn schade de bon van een
nieuw slot ter waarde van ? 105,- overgelegd. [NAAM] heeft geen bon van zijn oude slot
kunnen overleggen. Volgens bezwaarde heeft hij een soortgelijk slot aangeschaft. [NAAM]
heeft hiermee niet kunnen aantonen dat zijn daadwerkelijk geleden schade van het oude slot
? 105,- bedraagt. Dat bezwaarde vervolgens een slot aanschaft ter waarde van ? 105,- is zijn keus
geweest. Een bedrag van ? 50,- wordt als redelijk geacht om een nieuw slot aan te schaffen. Ik
adviseer derhalve om een bedrag van ? 50,- te vergoeden.

Overige schade
Bezwaarde verzoekt om vergoeding van zijn verloren werktijd. Het gaat volgens bezwaarde om
2,5 uur tegen een uurtarief van ? 60,- exclusief btw. Dit betreft de tijd die bezwaarde kwijt was aan
het achterhalen van zijn fiets,  het schrijven van een bezwaarschrift en het afhandelen daarvan. In
zijn algemeenheid geldt voor gemiste uren dat deze uitsluitend voor vergoeding in aanmerking
komen indien aantoonbaar blijkt dat deze uren zonder het verweten handelen declarabel zouden
zijn ingezet. Daarbij moet concreet onderbouwd worden welke werkzaamheden niet verricht zijn.
De enkele stelling dat de uren anders gedeclareerd hadden kunnen worden, is daarvoor
onvoldoende. Dat werkzame uren niet op de gestelde momenten gemaakt zijn, maakt niet dat
bezwaarde per definitie inkomsten is misgelopen. De uren kunnen ook op een ander moment
gemaakt worden.

De kosten die bezwaarde kwijt was aan het schrijven en afhandelen van het bezwaarschrift komen
niet voor vergoeding in aanmerking. 2

Gelet op het bovenstaande adviseer ik opdracht te geven om het bedrag van ? 85,- over te maken
naar rekening [REKENINGNR]t.n.v. [NAAM]

7.  Conclusie
Op grond van het voorgaande ben ik van oordeel dat het bezwaar gegrond is en dat het bestreden
besluit dient te worden vernietigd. [NAAM] komt in aanmerking  voor een kostenvergoeding
van ? 85,-.

Adviseur,

[NAAM] ECLI:NL:GHDHA:2017:2134: r.o.7