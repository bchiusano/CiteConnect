Advies van de bezwaarschriftencommissie Juridisch Bureau
Aan           Het college van burgemeester en wethouders van de gemeente Amsterdam
Zaaknummer    JB.22.006479.001
Datum         22 augustus 2022
Onderwerp     Advies naar aanleiding van het bezwaarschrift van [NAAM] college,

1. Inleiding
Op 13 april 2022 heeft [NAAM] (hierna: [NAAM]) online een bezwaarschrift ingediend
tegen de verwijdering van haar fiets. In dit advies leest u welke beslissing de commissie heeft
genomen en leggen wij uit waarom.

2. Ontvankelijkheid
Alvorens een bezwaarschift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Volgens de uitspraak van Rechtbank Den Haag van 10 oktober 2016 is de sticker op de fiets het
besluit.1 Op de foto's die op het moment van verwijderen van de fiets door de handhaver zijn
gemaakt, is te zien dat de fiets van [NAAM] voorzien was van een sticker. Het besluit is bekend
gemaakt op 22 februari 2022. De termijn voor het indienen van het bezwaarschrift ving aan op 23
februari 2022. Gelet op artikel 6:7 jo. 6:8 van de Algemene wet bestuursrecht (hierna: Awb) was 5
april 2022 de laatste dag waarop het bezwaarschrift kon worden ingediend. Het digitale
bezwaarschrift is ontvangen op 13 april 2022. Daarmee staat vast dat het bezwaarschrift niet tijdig
is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het hem niet aan te rekenen is, dat hij te laat is met zijn
bezwaarschrift.

Bezwaarde is bij e-mail van 13 april 2022 in de gelegenheid gesteld om schriftelijk te laten weten
waarom het bezwaarschrift te laat is ingediend. Diezelfde dag heeft [NAAM] bij e-mail hierop
gereageerd. [NAAM] heeft daartoe aangevoerd dat zij op 29 maart 2022 haar fiets heeft
opgehaald bij het Fietsdepot en toen pas de schade aan haar fiets constateerde. Daarnaast was
bezwaarde in de veronderstelling dat zij vanaf het moment van het ophalen van de fiets nog zes
weken de tijd had om bezwaar te maken. De commissie overweegt hiertoe het volgende.

1 Rb Den Haag, 10 oktober 2016, ECLI:NL:RBDHA:2016:12168.

De commissie is van oordeel dat de door [NAAM] gegeven reden ter verklaring van de
termijnoverschrijding niet verschoonbaar kan worden geacht. Er wordt opgemerkt dat de fiets van
bezwaarde op 22 februari 2022 is verwijderd en dat zij op 29 maart 2022 zijn fiets heeft opgehaald
bij het Fietsdepot. Hiermee staat vast dat [NAAM] op 29 maart 2022 op de hoogte was van de
bezwaartermijn. De laatste dag waarop het bezwaarschrift kon worden ingediend was 5 april
2022. [NAAM] heeft vervolgens op 13 april 2022 online haar bezwaarschrift ingediend.
Bezwaarde heeft nadat zij op de hoogte was van de bezwaartermijn nog 15 dagen gewacht met
het indienen van het bezwaarschrift. De commissie is van mening dat [NAAM] niet binnen
redelijke termijn nadat zij op de hoogte was gesteld van de bezwaartermijn, haar bezwaarschrift
heeft ingediend en dat dit voor eigen rekening en risico dient te blijven.

3. Advies
Op grond van het vorenstaande adviseert de commissie u:
.  Het bezwaarschrift van 13 april 2022 ten aanzien van de fiets met barcode 1000827176
niet-ontvankelijk te verklaren-
.  Het bestreden besluit in stand te laten.

Adviseur,

Mevrouw [NAAM]