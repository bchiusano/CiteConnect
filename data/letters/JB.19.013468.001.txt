Advies van de bezwaarschriftencommissie Juridisch Bureau

Aan                Het college van burgemeester en wethouders van Amsterdam
Zaaknummer         JB.19.013468.001
Datum              26 november 2019
Onderwerp          Advies naar aanleiding van het bezwaarschrift van [NAAM] college,

1. Inleiding
Op 6 september 2019 om 08:04 uur heeft de handhaver, namens u, de fiets van [NAAM]
(hierna: bezwaarde) verwijderd van de locatie Olympiaweg en opgeslagen bij het Fietsdepot. De
fiets stond volgens het besluit langer dan zes weken onafgebroken op dezelfde plaats geparkeerd.
Het besluit is op 21 augustus 2019 bekendgemaakt.

Tegen dit besluit is tijdig een bezwaarschrift ingediend. Bij brief van 17 september 2019 is de
ontvangst van het bezwaarschrift bevestigd.

2. Advies
Ik adviseer u:
.  Het bezwaar ontvankelijk te verklaren-
.  Het bezwaar ongegrond te verklaren-
.  Het bestreden besluit in stand te laten-
.  Geen kostenvergoeding toe te kennen.

Hieronder leest u hoe ik tot dit advies ben gekomen.

3. De bezwaren
Samengevat komen de volgende bezwaren naar voren:
. [NAAM] geeft aan dat haar fiets in het fietsenrek voor haar huis stond geparkeerd. De
fiets was vastgebonden aan het fietsenrek met een (ketting)slot-
. [NAAM] stelt dat voor 4 september 2019 geen melding van verwijdering is aangegeven
op de stoep-
. [NAAM] is zeer teleurgesteld over het verwijderen en het onnodig schade toebrengen
aan haar persoonlijk eigendom-
. [NAAM] ontvangt graag vergoeding voor het thuis laten bezorgen van de fiets en het
aanschaffen van een nieuw (ketting)slot.

4. Horen van bezwaarde
Op 22 november 2019 is er telefonisch contact geweest met bezwaarde. [NAAM] heeft
ingestemd met telefonisch horen. [NAAM] heeft tijdens dat gesprek samengevat het volgende
aangevoerd.
. [NAAM] geeft aan dat er geen label aan de fiets heeft gehangen. [NAAM] heeft
benadrukt dat er geen aankondiging is geweest dat de fiets weggehaald zou worden. In de
periode dat de sticker is aangebracht was bezwaarde op vakantie in Frankrijk-
. [NAAM] geeft aan veel weg te zijn met de auto voor haar werk buiten Amsterdam en
gebruikt de fiets weinig. Volgens bezwaarde gaat het om een nette fiets. De fiets staat
daarbij ook aan de ketting en heeft geen lekke band-
. [NAAM] dacht dat de fiets was meegenomen, omdat het om een verouderde fiets zou
gaan. De commissie heeft uitleg gegeven over de reden van verwijdering-
. [NAAM] bevestigde de fiets niet wekelijks te gebruiken. Maar dit is volgens bezwaarde
geen reden om de fiets zomaar mee te nemen-
. [NAAM] zet haar fiets nu in een speciale fietsenstalling waar de fiets eventueel langer
dan zes weken kan blijven staan. De kosten hiervoor zijn ongeveer 12 euro per maand.

5. Juridisch kader
Ingevolge artikel 4.27, lid 2a, van de Algemene Plaatselijke Verordening (APV) is het verboden om
in een door het college aangewezen gebied langer te parkeren dan een door het college te bepalen
periode. Het gebied binnen de Ring A10 (met uitzondering van Noord) is door het college
aangewezen als gebied waar een fiets niet langer dan zes weken op dezelfde plaats mag parkeren,
zonder wezenlijke onderbreking1.

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beÃ«indigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
6.1 Ten aanzien van het besluit
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

De locatie Olympiaweg valt in het aangewezen gebied binnen de Ring A10. Op deze locatie geldt
een maximale parkeerduur van zes weken. Deze maximale parkeerduur geldt zowel binnen als
buiten de fietsparkeervoorzieningen. Met dit beleid wil de gemeente de bestaande
parkeerplekken beter benutten.

Uit het constateringsformulier blijkt dat de fiets van bezwaarde langer dan zes weken zonder
wezenlijke onderbreking geparkeerd is geweest. Gebleken is dat de fiets van bezwaarde op 13 juni

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'

2019 door de handhavers van een onopvallend constateringsmiddel is voorzien. Op 21 augustus
2019 is gecontroleerd of de fiets van zijn plek is geweest. Uit het intact zijn van het
constateringsmiddel bleek dat bezwaarde haar fiets in de tussenliggende periode niet heeft
gebruikt.

Overtreding van artikel 4.27, lid 2a, van de APV staat hiermee vast.

In een gebied met een maximale parkeerduur van zes weken krijgt de eigenaar vanaf het
aanbrengen van de sticker zeven dagen de tijd om de fiets te gebruiken. Uit het
constateringsformulier blijkt dat de sticker op 21 augustus 2019 is aangebracht, en dat de fiets op
6 september 2019 om 08:04 uur is verwijderd. Uit de foto's, die door de handhavers zijn gemaakt
op het moment van verwijdering, blijkt dat het aangebrachte constateringsmiddel nog intact was.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde geeft aan dat er geen label aan de fiets heeft gehangen. [NAAM] heeft benadrukt
dat er geen aankondiging is geweest dat de fiets weggehaald zou worden. [NAAM] stelt dat
haar deze begunstigingstermijn niet is geboden. Volgens de uitspraak van Rechtbank Den Haag
van 10 oktober 20162 is de sticker op de fiets het besluit. Op de foto's die op het moment van
verwijderen van de fiets door de handhaver zijn gemaakt, is te zien dat de fiets van bezwaarde
voorzien was van een sticker. Herhaald wordt dat uit het constateringsformulier blijkt dat de
sticker op 21 augustus 2019 is aangebracht. Op de sticker staat vermeld dat de fiets verwijderd kan
worden vanaf 28 augustus 2019. Uit het constateringsformulier blijkt dat de fiets op 6 september
2019 om 08:04 uur is verwijderd. Nu uit het constateringsformulier volgt dat er wel degelijk een
besluit met een begunstigingstermijn is gegeven, wordt het bezwaar van bezwaarde niet gevolgd.
Ook wordt hierom het beroep wat bezwaarde heeft gedaan op de uitspraak van Rechtbank
Arnhem niet gevolgd.

Bezwaarde geeft aan de fiets niet te hebben gebruikt vanwege vakantie. En gebruikt de fiets
weinig door haar werk buiten Amsterdam. Hiertoe wordt overwogen dat het kan voorkomen dat
iemand een fiets voor een langere tijd niet kan gebruiken vanwege bijvoorbeeld vakantie of
veelvuldig autogebruik door werk buiten Amsterdam. De beste oplossing is om de fiets dan binnen
te zetten. Indien dit niet mogelijk is wordt geadviseerd buren of vrienden te vragen om de fiets in
de gaten te houden en de fiets te gebruiken. [NAAM] heeft aangegeven de fiets niet te hebben
gebruikt voor een langere periode. Dat bezwaarde de fiets niet heeft gebruikt blijkt ook uit de door
de handhaver genomen foto's die zijn gemaakt bij verwijdering van de fiets. Op de foto's is te zien
dat het constateringsmiddel nog intact was ten tijde van verwijdering. Dat bezwaarde op vakantie
was en weinig gebruikt maakt van de fiets door veelvuldig autogebruik door werk buiten
Amsterdam, ontslaat haar niet van het verbod on de fiets langer dan zes weken, zonder wezenlijke
onderbreking, op dezelfde plaats te parkeren.

2 Rb Den Haag, 10 oktober 2016, ECLI:NL:RBDHA:2016:12168.

Volgens bezwaarde gaat het om een nette fiets. De fiets staat daarbij ook aan de ketting en heeft
geen lekke band. Dat de fiets in goede staat verkeerde en er geen sprake was van een kennelijk
verwaarloosde toestand, maakt niet dat de fiets langer dan zes weken op dezelfde plaats mag
worden geparkeerd zonder wezenlijke onderbreking. De fiets mocht dus verwijderd worden,
ongeacht de staat van de fiets.

Bezwaarde ontvangt graag vergoeding voor het thuis laten bezorgen van de fiets en het
aanschaffen van een nieuw (ketting)slot. Ten aanzien van de door bezwaarde aan het Fietsdepot
betaalde administratiekosten en het opengebroken (ketting)slot wordt overwogen dat bezwaarde
alleen in aanmerking komt voor een vergoeding, indien blijkt dat niet de juiste procedure voor
verwijdering is gevolgd. Hiervan is geen sprake. Hoewel het betreurenswaardig is dat bezwaarde
zijn (ketting)slot niet meer kan hergebruiken, leidt dit niet tot een kostenvergoeding.

7.  Conclusie
Op grond van het voorgaande ben ik van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mw. [NAAM]