Advies van de bezwaarschriftencommissie Juridisch Bureau

Aan           Het college van burgemeester en wethouders van Amsterdam
Zaaknummer    JB.19.014242.001
Datum         20 november 2019
Onderwerp     Advies naar aanleiding van het bezwaarschrift van de heer [NAAM] college,

1. Inleiding
Op 27 september 2019 om 10:48 uur  heeft de handhaver, namens u, de fiets van [NAAM] (hierna:
bezwaarde) verwijderd uit het gebied rond het NS-station Amsterdam Zuid en opgeslagen bij het
Fietsdepot. De fiets van bezwaarde stond volgens het besluit niet geparkeerd in de daarvoor
bestemde voorziening. Het besluit is op 27 september 2019 om 8:10 uur bekendgemaakt.

Tegen dit besluit is tijdig een bezwaarschrift ingediend.

2. Advies
Ik adviseer u:
.  het bezwaar ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe ik tot dit advies ben gekomen.

3. De bezwaren
Samengevat luiden de bezwaren als volgt:
- [NAAM] meent dat hij zijn fiets in het fietsenrek heeft geparkeerd. Hij vermoed dat zijn
fiets is gevallen of door een ander eruit is gehaald.
- [NAAM] benadrukt dat zijn fiets met een slot vaststond aan het rek.
- [NAAM] zegt dat zijn fiets niet langer dan een dag op de betreffende plek heeft
gestaan.
- [NAAM] wenst de door hem gemaakte kosten vergoed te hebben.

4. Horen van bezwaarde
Op 11 november 2019 is er telefonisch contact geweest met [NAAM] heeft
ingestemd met telefonisch horen. Hij heeft tijdens dat gesprek kort samengevat het volgende
aangevoerd.
. [NAAM] herhaalt zijn bezwaren en verwijst naar zijn bezwaarschrift.

5. Juridisch kader
Ingevolge artikel 4.27, lid 3 en 4, van de Algemene Plaatselijke Verordening (APV) kan in het
belang van de veiligheid en ter voorkoming van hinder een gebied worden aangewezen waarin
fietsen uitsluitend in de daarvoor bestemde voorziening (lees: een fietsenrek) mogen worden
geparkeerd. Door het intensieve gebruik en hoge fietsparkeerdruk is het gebied rond het NS-
station Amsterdam Zuid door het college van burgemeester en wethouders aangewezen als
gebied waarin het verboden is om fietsen buiten de daarvoor bestemde voorzieningen te
parkeren1.

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de rekken
te parkeren.
[NAAM] voert aan dat de fiets op de locatie Parnassusweg was geparkeerd in een fietsenrek.
Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond ruim naast het fietsenrek
geparkeerd. Voor een handhaver is bepalend hoe hij de fiets aantreft.

Overtreding van artikel 4.27, lid 4, van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van een uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 27 september 2019 om 8:10 uur is aangebracht, en dat de fiets op 27 september 2019
om 10:48 uur is verwijderd.

6.2 Ten aanzien van de bezwaren [NAAM] heeft aangegeven dat hij zijn fiets in het fietsenrek had geparkeerd en benadrukt
hierbij  dat hij zijn fiets met een slot vaststond aan het rek. Hij vermoed dat zijn fiets is gevallen of
door een ander eruit is gehaald. De commissie overweegt hiertoe het volgende.

Herhaald wordt dat uit het constateringsformulier en de foto's die zijn gemaakt bij de verwijdering
van de fiets, blijkt dat de fiets niet in een fietsvoorziening stond geparkeerd. De fiets stond ruim
naast het fietsenrek. Bepalend is hoe de handhaver de fiets aantreft. Ten aanzien van de mogelijke
verplaatsing merkt de commissie  op dat het helaas voorkomt dat in het rek geplaatste fietsen
eruit worden gehaald zodat iemand anders beter bij zijn fiets kan of zijn fiets op de plek van
bezwaarde in het rek kan zetten. Hoe vervelend dit voor bezwaarde ook is, het is zijn
verantwoordelijkheid om de fiets zo te stallen dat dit niet kan gebeuren. Ook als een (ketting)slot
gebruikt wordt om de fiets aan het rek te bevestigen, moet dat slot zó bevestigd worden dat niet
teveel ruimte bestaat om de fiets uit het rek te halen.

Tevens heeft bezwaarde aangeven dat zijn fiets niet langer dan een dag op de betreffende plek
heeft gestaan. Hiertoe overweegt de commissie als volgt.

Wederom wordt herhaald, dat indien een fiets in een aangewezen gebied buiten een
fietsvoorziening wordt aangetroffen, de eigenaar vanaf het aanbrengen van de sticker één uur de
tijd krijgt om de fiets te verwijderen. Een begunstigingstermijn van een uur wordt voldoende
geacht om de overtreder in staat te stellen de overtreding ongedaan te maken. Een langere
begunstigingstermijn wordt gelet op de druk op de openbare ruimte in het gebied en de
aanzuigende werking van verkeerd geparkeerde fietsen niet wenselijk geacht en zou in feite leiden
tot het gedogen van overtredingen.

Dat de eigenaar van de fiets niet binnen die termijn de overtreding ongedaan heeft kunnen maken
in verband met bijvoorbeeld werk of privéomstandigheden, doet daar niet aan af. Bovendien heeft
de Rechtbank Amsterdam met de uitspraak van 28 februari 2017 (ECLI:NL:RBAMS:2017:1136) te
kennen gegeven dat het verlenen van een begunstigingstermijn van één uur niet onredelijk is, in
het geval van binnen het aangewezen gebied buiten de daarvoor bestemde voorziening
geparkeerde fietsen.

Ten aanzien van de door bezwaarde gemaakte kosten wordt overwogen dat hiervoor alleen tot
vergoeding kan worden overgegaan indien blijkt dat niet de juiste procedure voor verwijdering is
gevolgd. Nu in bezwaar is gebleken dat hiervan geen sprake is, worden de door bezwaarde
gemaakte kosten niet vergoed.

7. Conclusie
Op grond van het voorgaande ben ik van oordeel dat het bezwaar ongegrond is en dat het bestreden
besluit in stand dient te blijven. [NAAM] komt niet in aanmerking voor een kostenvergoeding.

Adviseur,

Mw. [NAAM]