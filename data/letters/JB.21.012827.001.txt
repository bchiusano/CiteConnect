Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.21.012827.001
Datum        3026 augustus 2021
Onderwerp    Advies naar aanleiding van het bezwaarschrift van [NAAM] college,

1. Inleiding
Op 20 mMei 2021 om 09:05 uur heeft de handhaver, namens u, de fiets van [NAAM] (hierna:
bezwaarde) verwijderd uit het gebied het NS-station Amsterdam Zuid (Gustav Mahlerplein) en
opgeslagen bij het Fietsdepot. De fiets stond volgens het besluit niet geparkeerd in de daarvoor
bestemde voorziening. Het besluit is op 19 mei 2021 om 08:20 uur bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan het niet te bestrijden dat de fiets op een plek geparkeerd stond die
in strijd is met de Algemene Plaatselijke Verordening (hierna: APV)PV, maar hij wenst il
toch bezwaar maken.
.  Op grond van art. 5:24 lid 4 Algemene wet bestuursrecht (hierna: Awb) dient de termijn
voor het ongedaan maken van de overtreding redelijk te zijn. [NAAM] is van mening
dat de termijn van 60 minuten, die hem is geboden in het besluit van 19 mei 2021, te kort
is. Hij vindt dat het besluit om deze reden in strijd isonterecht is. met art. 5:24 Awb.
. [NAAM] geeft daarnaast aan dat hij graag zou zien dat de achterliggende oorzaak van
zijn overtreding, het structureel tekort aan fietsparkeervoorzieningen, wordt opgelost.
. [NAAM] wenst de administratiekosten van het Fietsdepot van ? 22,50 en de kosten
voor het vervangend vervoer van ? 7,75 vergoedt te krijgen.

.  Voor het ophalen van de fiets heeft bezwaarde een dagdeel aan inkomstenderving gehad.
Hiervoor wenst hij een vergoeding van ? 225,-.
.  Voor de behandeling van het bezwaar wil bezwaarde graag een vergoeding van ? 175,-
aan administratieve kosten.

4. Horen van bezwaarde
Op 16 augustus 2021 is bezwaarde per e-mail in de gelegenheid gesteld om een toelichting op de
bezwaren te geven en/of vragen te stellen. [NAAM] heeft per e-mail van 22 augustus 2021
gereageerd en aangegeven dat hij eventuele onduidelijkheden kan ophelderen. Hij heeft geen
verdere bezwaren toegestuurd.

5. Juridisch kader
Ingevolge artikel 4.27 lid 3 en 4 van de APV kan in het belang van de veiligheid en ter voorkoming
van hinder een gebied worden aangewezen waarin fietsen uitsluitend in de daarvoor bestemde
voorziening (lees: een fietsenrek, fietsparkeervak en fietsnietje) mogen worden geparkeerd. Door
het intensief gebruik en hoge fietsparkeerdruk is het gebied rond het NS-station Amsterdam Zuid
het college van burgemeester en wethouders aangewezen als gebied waarin het verboden is om
fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Awb. Op
grond hiervan kunt u een overtreding zelf beëindigen door het meevoeren en opslaan van de fiets,
nadat u de betrokkene in gelegenheid heeft gesteld zelf de overtreding op te heffen. Tevens kunt
u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod op buiten de
parkeervoorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. Er wordt opgemerkt dat er officieel maar
twee fietsen bij een fietsnietje mogen staan. Daarnaast wordt ter verduidelijking benoemd dat,
indien een fiets goed bij een fietsnietje geparkeerd staat, de fiets niet of weinig uit steekt. Uit de
foto's blijkt dat de fiets met het achterwiel ruim uitsteektDe fiets stond tussen andere fietsen en
twee nietjes, geparkeerd. Voor een handhaver is bepalend hoe hij de fiets aantreft.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied, en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 19 mei 2021 om 08:20 uur is aangebracht, en dat de fiets op 20 mei 2021 om 09:05
uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] geeft aan het niet te bestrijden dat de fiets op een plek geparkeerd stond die in strijd is
met de APV, maar hij wil toch bezwaar maken. Op grond van art. 5:24 lid 4 Awb dient de termijn
voor het ongedaan maken van de overtreding redelijk te zijn. [NAAM] is van mening dat de
termijn van 60 minuten, die hem is geboden in het besluit van 19 mei 2021, te kort is. Hij vindt dat
het besluit om deze reden in strijd is met art. 5:24 Awb . De commissie overweegt hiertoe het
volgende.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen. Dat de eigenaar van de
fiets niet binnen die termijn de overtreding ongedaan heeft kunnen maken, doet daar niet aan af.
Bovendien heeft de Rechtbank Amsterdam met de uitspraak van 26 september 2018 te kennen
gegeven dat het verlenen van een begunstigingstermijn van één uur niet onredelijk is, in het geval
van binnen het aangewezen gebied buiten de daarvoor bestemde voorziening geparkeerde
fietsen.2

[NAAM] geeft daarnaast aan dat hij graag zou zien dat de achterliggende oorzaak van zijn
overtreding, het structureel tekort aan fietsparkeervoorzieningen, wordt opgelost.
De commissie overweegt hiertoe het volgende.

[NAAM] voert aan dat hij zijn fiets onjuist in de parkeervoorziening heeft geparkeerd, omdat er
bij het NS-station Amsterdam-Zuid een structureel tekort aan fietsparkeervoorzieningen is.

2 Rb Amsterdam, 26 september 2018, ECLI:NL:RBAMS:2018:7511.

Overwogen wordt dat indien er op de betreffende locatie geen vrije plek voorhanden is, dit nog
niet betekent dat een fiets buiten de voorziening mag worden geplaatst. Vaak is er in de nabije
omgeving nog wel een voorziening waar wel ruimte is om de fiets te parkeren. Daarbij wordt er
hard gewerkt aan het uitbreiden van fietsenstallingen op bekende knelpunten.

In 2020 zullen er 40.000 extra stallingsplekken zijn ten opzichte van 2015. Een deel hiervan is thans
reeds gerealiseerd.3

6.3 Ten aanzien van de kosten
[NAAM] wenst de administratiekosten van het Fietsdepot van ? 22,50 en de kosten voor het
vervangend vervoer van ? 7,75 vergoedt te krijgen. De commissie overweegt hiertoe het volgende.

Ten aanzien van de door bezwaarde aan het Fietsdepot betaalde administratiekosten en kosten
voor vervangend vervoer wordt overwogen dat bezwaarde alleen in aanmerking komt voor een
vergoeding, indien blijkt dat niet de juiste procedure voor verwijdering is gevolgd. Hiervan is geen
sprake. De commissie adviseert om het verzoek tot kostenvergoeding voor deze kosten dan ook af
te wijzen.

Voor het ophalen van de fiets heeft bezwaarde een dagdeel aan inkomstenderving gehad.
Hiervoor wenst hij een vergoeding van ? 225,-. De commissie overweegt hiertoe het volgende.

[NAAM] heeft aangegeven inkomsten te zijn misgelopen. Allereerst wordt hiertoe overwogen
dat de schadeclaim niet is onderbouwd met stukken. Daarbij komt dat op de website van de
gemeente Amsterdam terug is te vinden dat de fiets kan worden opgehaald van maandag tot en
met zaterdag. Tevens kan de fiets in Amsterdam thuis of op werk worden bezorgd, indien men
niet direct in de gelegenheid is om de fiets op te komen halen. Er bestond dus geen noodzaak om
inkomen mis te lopen. De commissie adviseert daarom hiervoor geen kostenvergoeding toe te
kennen.

Voor de behandeling van het bezwaar wil bezwaarde graag een vergoeding van ? 175,- aan
administratieve kosten. De commissie overweegt hiertoe het volgende.

Overwogen wordt dat de tijd die iemand kwijt is met het schrijven van het bezwaar en alles wat
daaruit voortvloeit gevolg is van deelname aan het maatschappelijk verkeer. Uit de jurisprudentie
valt af te leiden dat de tijd die bezwaarde heeft gestoken in het opstellen en indienen van het
bezwaarschrift niet voor vergoeding in aanmerking komen.4 De commissie adviseert dan ook geen
kostenvergoeding toe te kennen voor deze kosten.

7. Conclusie
Op grond van het voorgaande is de commissie van oordeel dat het bezwaar ongegrond is en dat het

3 Gemeente Amsterdam, 'Kader Fietsparkeren: meer plek in het rek', 22 mei 2015, https://www.amsterdam.nl/parkeren-
verkeer/fiets/kader-fietsparkeren/.
4 Gerechtshof Den Haag 10 juni 2014, ECLI:NL:GHDHA:2014:2134.

bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mevrouw [NAAM]