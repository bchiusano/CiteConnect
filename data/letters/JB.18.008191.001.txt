Advies van de bezwaarschriftencommissie Juridisch Bureau

Aan           Het college van burgemeester en wethouders van Amsterdam
Zaaknummer    JB.18.008191.001
Datum         17 september 2018
Onderwerp     Advies naar aanleiding van het bezwaarschrift van de heer [NAAM] college,

1. Inleiding
Op 10 juli 2018 heeft de handhaver, namens u, de fiets van [NAAM] (hierna: bezwaarde)
verwijderd van de locatie NS station Amsterdam Centraal en opgeslagen bij het Fietsdepot. De fiets
van bezwaarde stond volgens het besluit niet geparkeerd in de daarvoor bestemde voorziening. Het
besluit is op 5 juli 2018 bekendgemaakt.

Tegen dit besluit is een bezwaarschrift ingediend. Het bezwaarschrift is ontvangen op 3 september
2018. Bij brief van 6 september 2018 is de ontvangst van het bezwaarschrift bevestigd.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Het besluit is bekend gemaakt op 5 juli 2018. De termijn voor het indienen van het bezwaarschrift
ving aan op 6 juli 2018. Volgens de uitspraak van 10 oktober 2016 Rechtbank Den Haag1 is de
sticker op de fiets het besluit. Gelet op artikel 6:7 jo. 6:8 van de Algemene wet bestuursrecht
(hierna: Awb) was 17 augustus 2018 de laatste dag waarop het bezwaarschrift kon worden
ingediend. Het bezwaarschrift is ontvangen op 3 september 2018. Daarmee staat vast dat het
bezwaarschrift niet tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het hem niet aan te rekenen is, dat hij te laat is met zijn
bezwaarschrift.

Bij brief van 6 september 2018 is bezwaarde in de gelegenheid gesteld om schriftelijk te laten
weten waarom het bezwaarschrift te laat is ingediend.

Bij e-mail van 16 september 2018 heeft bezwaarde onder andere aangevoerd dat pas bij het
ophalen van zijn fiets kenbaar is gemaakt dat hij bezwaar kon indienen tegen het betreffende
besluit. Voorts geeft bezwaarde aan dat de stickerdatum niet bekend was bij hem.

1 ECLI:NL:RBDHA:2016:12168

Overwogen wordt dat uit de door bezwaarde gegeven toelichting niet is gebleken dat bezwaarde
een  geldige reden voor termijnoverschrijding had. De fiets van bezwaarde is op 10 juli 2018
verwijderd. Bezwaarde heeft zijn fiets op 11 augustus 2018 bij het Fietsdepot opgehaald. Uit de
bezwaarclausule die aan het kennisgevingsbesluit is aangehecht, volgt dat bezwaarde binnen zes
weken na de datum waarop een sticker op de fiets is aangebracht bezwaar kan indienen. De
stickerdatum had bezwaarde kunnen achterhalen door navraag te doen bij het Fietsdepot of
Stadsdeel Centrum. Daarom had bezwaarde kunnen weten dat 17 augustus 2018 de laatste dag
was waarop hij tijdig bezwaar kon indienen.

3. Advies
Op grond van het vorenstaande adviseer ik u:
-  Het bezwaarschrift niet-ontvankelijk te verklaren.

Adviseur,

Mw. mr. [NAAM]