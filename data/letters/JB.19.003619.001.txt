Op 12 maart 2019 hebt u een bezwaarschrift ingediend tegen de verwijdering van uw fiets op 6
februari 2019 van de locatie Commelinstraat. De fiets stond volgens het besluit langer dan zes
weken onafgebroken op dezelfde plaats geparkeerd.

Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. Een te laat ingediend bezwaarschrift wordt niet ontvankelijk
verklaard. Dat is alleen anders wanneer er bijzondere omstandigheden zijn, waardoor er
redelijkerwijs niet kan worden geoordeeld dat u in verzuim bent geweest.

U kunt tegen een besluit binnen zes weken bezwaar maken. Volgens de uitspraak van 10 oktober
2016 van de rechtbank Den Haag1 is de sticker op de fiets het besluit. Het besluit is bekend
gemaakt op 23 januari 2019. Dat betekent dat u voor 7 maart 2019 bezwaar kon maken. Wij
hebben uw bezwaarschrift op 12 maart 2019 ontvangen.

Bij brief d.d. 13 maart 2019 hebben wij u in de gelegenheid gesteld om toe te lichten waarom uw
bezwaarschrift te laat is ingediend. Op 19 maart 2019 hebt u per brief aangegeven dat een
medewerker van het Fietsdepot u heeft verteld dat u informatie omtrent het indienen van
bezwaar zult ontvangen bij ontvangst van de fiets. U hebt uw fiets op 9 maart 2019 ontvangen en
gelijk bezwaar ingediend. Gelet hierop zijn wij van mening dat het u niet aangerekend kan worden
dat niet tijdig bezwaar is ingediend.

1 Rb Den Haag, 10 oktober 2016, ECLI:NL:RBDHA:2016:12168.

De zes weken regeling
Ingevolge artikel 4.27 lid 2a APV is het verboden om in een door het college aangewezen gebied
langer te parkeren dan een door het college te bepalen periode.  Het gebied binnen de Ring A10
(met uitzondering van Noord) is door het college aangewezen als gebied waar een fiets niet langer
dan zes weken op dezelfde plaats mag parkeren, zonder wezenlijke onderbreking2.

De locatie Commelinstraat valt in het aangewezen gebied binnen de Ring A10. Op deze locatie
geldt een maximale parkeerduur van zes weken. Deze maximale parkeerduur geldt zowel binnen
als buiten de fietsparkeervoorzieningen. Met dit beleid wil de gemeente de bestaande
parkeerplekken beter benutten.

In een gebied met een  maximale parkeerduur van zes weken krijgt de eigenaar vanaf het
aanbrengen van de sticker zeven dagen de tijd om de fiets te verwijderen.

Hoe voorkom ik dat mijn fiets wordt verwijderd?
Het kan natuurlijk voorkomen dat u uw fiets langere tijd niet gebruikt door een lange vakantie of
ziekte. De beste oplossing is om de fiets dan binnen te zetten. Maar dat kan niet altijd. Vraag dan
aan uw buren of vrienden om uw fiets in de gaten te houden. Als de gemeente een sticker op de
fiets geplakt heeft, is het verstandig om de sticker te verwijderen en de fiets in gebruik te nemen.
De fiets wordt dan niet verwijderd.

Uw bezwaren
U geeft in uw bezwaarschrift aan dat toen u had gezien dat uw fiets gestickerd was u de sticker
hebt verwijderd en uw fiets hebt verplaatst. U hebt er alles aan gedaan om te voorkomen dat uw
fiets verwijderd wordt.

Beslissing
In uw geval kan niet met zekerheid worden vastgesteld dat de  juiste procedure voor verwijdering
is gevolgd. Dit betekent dat uw bezwaarschrift gegrond is. U komt in aanmerking voor vergoeding
van de door u gemaakte kosten. Dit betreffen de kosten van ? 35,- die u bij het Fietsdepot hebt
betaald.

Gelet op het bovenstaande zal ik opdracht geven om het bedrag van ? 35,- over te maken naar
rekening [REKENINGNR]t.n.v. [NAAM]

Wij beschouwen uw bezwaardossier hiermee als gesloten.

Met vriendelijke groet,

Dhr. Mr. [NAAM]
Teammanager afdeling Bestuursrecht Algemeen
Juridisch Bureau

2 Gemeenteblad van 3 mei 2016,nr 55896,  ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkere