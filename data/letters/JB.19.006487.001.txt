Advies van de bezwaarschriftencommissie Juridisch Bureau

Aan        Het college van burgemeester en wethouders van de gemeente Amsterdam
Zaaknummer JB.19.006487.001
Datum      4 juni 2019
Onderwerp  Advies naar aanleiding van het bezwaarschrift van de heer [NAAM]

Geacht college,

1. Inleiding
Op 29 maart 2019 heeft de handhaver, namens u, de fiets van de heer [NAAM] (hierna:
bezwaarde) verwijderd van de locatie Uiterwaardenstraat en opgeslagen bij het Fietsdepot.
De fiets stond volgens het besluit langer dan zes weken onafgebroken op dezelfde plaats
geparkeerd. Het besluit is op 25 februari 2019 bekendgemaakt.

Tegen dit besluit is tijdig een bezwaarschrift ingediend. Bij brief van 25 april 2019 is de ontvangst
van het bezwaarschrift bevestigd.

2. Advies
De commissie adviseert u:
.  Het bezwaar ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
In het bezwaarschrift is - samengevat weergegeven - het volgende aangevoerd.
- [NAAM] heeft de sticker die op de fiets zat verwijderd, omdat hij zijn fiets bijna elke
dag gebruikt als hij boodschappen gaat doen-
-  De medewerker van het Fietsdepot gaf aan dat de fiets zes of meer weken ongebruikt op
dezelfde plek heeft gestaan. Handhaving kon dit zien aan de hand van een witte streep die
op de fietsband zou hebben gestaan. Volgens bezwaarde klopt het dat de fiets altijd op
dezelfde plaats staat, maar het klopt niet dat hij er zes weken geen gebruik van heeft
gemaakt. Hij gaat namelijk elke dag met de fiets boodschappen doen-
-  Dat op de dag van de controle de witte streep weer op dezelfde stand stond als bij de
eerste controle toen er een sticker was opgeplakt, is puur toeval-

- [NAAM] hoopt dat wordt ingezien dat het op een fout berust en verzoekt dan ook om
vergoeding van de administratiekosten van ? 22,50 en de kosten voor een nieuw hangslot
van ? 45,-.

4. Horen van bezwaarde
Op 3 juni 2019 is er telefonisch contact geweest met bezwaarde. [NAAM] heeft aangegeven
geen gebruik te willen maken van een hoorzitting. Derhalve wordt dit telefoongesprek beschouwd
als telefonische hoorzitting. [NAAM] heeft tijdens dat gesprek in aanvulling op zijn
bezwaarschrift het volgende aangevoerd.
- [NAAM] stelt dat hij elke dag op de fiets fietst. Het klopt niet dat hij zijn fiets niet heeft
gebruikt. Dat de medewerker van het Fietsdepot aangaf dat het streepje er nog op de
band stond, moet toeval zijn. Hij fietst elke dag naar de Albert Heijn in zijn buurt-
- [NAAM] vindt het erg vreemd dat de fiets is weggehaald. Hij dacht dat op de sticker
stond dat hij de sticker eraf moest halen en dat de fiets dan niet verwijderd zou worden.

5. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

De termijn voor het indienen van een bezwaarschrift is zes weken. De termijn vangt aan op de dag
waarop het besluit is bekendgemaakt. Volgens de uitspraak van 10 oktober 2016 van de rechtbank
Den Haag1 is de sticker op de fiets het besluit. In het onderhavig geval is het besluit
bekendgemaakt op 25 februari 2019. De termijn van het indienen van het bezwaarschrift ving aan
op 26 februari 2019. Gelet op artikel 6:7 jo. 6:8 van de Algemene wet bestuursrecht was
8 april 2019 de laatste dag waarop het bezwaarschrift kon worden ingediend. Uit de poststempel
blijkt dat het bezwaarschrift op 12 februari 2019 is aangeboden. Op 15 april 2019 is het
bezwaarschrift door het stadsdeel ontvangen. Derhalve is het bezwaarschrift niet tijdig ingediend.

Vervolgens is de vraag of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde dient dan aan te tonen dat het hem niet aan te rekenen is, dat hij te laat is met zijn
bezwaarschrift.

Bij brief van 25 april 2019 is bezwaarde in de gelegenheid gesteld om te laten weten waarom het
bezwaarschrift te laat is ingediend. Bij brief van 6 mei 2019 gaf bezwaarde aan dat hij niet binnen
de termijn bezwaar heeft ingediend, omdat hij dacht dat de termijn inging op de dag dat zijn fiets
was weggehaald.

Gelet op de omstandigheid dat de fiets op 25 februari 2019 is voorzien van een sticker en pas op
29 maart 2019 is verwijderd, is de commissie van oordeel dat het bezwaarde niet kan worden
aangerekend dat niet tijdig bezwaar is ingediend en dat sprake is van een verschoonbare
termijnoverschrijding. Om die reden zal de commissie het bezwaarschrift alsnog inhoudelijk
behandelen.

1 Rb Den Haag, 10 oktober 2016, ECLI:NL:RBDHA:2016:12168.

6. Juridisch kader
Ingevolge artikel 4.27, lid 2a, van de Algemene Plaatselijke Verordening (hierna: APV) is het
verboden om in een door het college aangewezen gebied langer te parkeren dan een door het
college te bepalen periode. Het gebied binnen de Ring A10 (met uitzondering van Noord) is door
het college aangewezen als gebied waar een fiets niet langer dan zes weken op dezelfde plaats
mag parkeren, zonder wezenlijke onderbreking2.

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (hierna: Awb). Op grond hiervan kunt u een overtreding zelf beÃ«indigen door
het meevoeren en opslaan van de fiets, nadat u de betrokkene in de gelegenheid heeft gesteld zelf
de overtreding op te heffen. Tevens kunt u de kosten hiervan in rekening brengen.

7. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

De locatie Uiterwaardenstraat valt in het aangewezen gebied binnen de Ring A10. Op deze locatie
geldt een maximale parkeerduur van zes weken. Deze maximale parkeerduur geldt zowel binnen
als buiten de fietsparkeervoorzieningen. Met dit beleid wil de gemeente de bestaande
parkeerplekken beter benutten.

Uit het constateringsformulier blijkt dat de fiets van bezwaarde langer dan zes weken zonder
wezenlijke onderbreking geparkeerd is geweest. Gebleken is dat de fiets van bezwaarde op
18 januari 2019 door de handhavers van een onopvallend constateringsmiddel is voorzien.
Op 25 februari 2019 is gecontroleerd of de fiets van zijn plek is geweest. Uit het intact zijn van het
constateringsmiddel bleek dat bezwaarde de fiets in de tussenliggende periode niet heeft
gebruikt.

Overtreding van artikel 4.27, lid 2a, APV staat hiermee vast.

In een gebied met een maximale parkeerduur van zes weken krijgt de eigenaar vanaf het
aanbrengen van de sticker zeven dagen de tijd om de overtreding op te heffen door de fiets te
gebruiken. Uit het constateringsformulier blijkt dat de sticker op 7 januari 2019 is aangebracht, en
dat de fiets op 18 januari 2019 is verwijderd. Uit de foto die door de handhavers is gemaakt op het
moment van verwijdering blijkt dat het aangebrachte constateringsmiddel nog intact was.

Hieruit volgt dat u de juiste procedure heeft gevolgd bij het verwijderen van de fiets.

Bezwaarde stelt zich op het standpunt dat de fiets regelmatig wordt gebruikt. De fiets is in ieder
geval op 13 januari 2019 nog gebruikt. In dit verband overweegt de commissie dat bezwaarde met
deze enkele stelling niet aannemelijk heeft gemaakt dat de fiets is gebruikt. Wanneer de fiets
wordt gebruikt, verdwijnt het constateringsmiddel. Uit de foto die op het moment van verwijderen

2 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'

van de fiets door de handhavers is gemaakt, blijkt dat het constateringsmiddel bij verwijdering
nog intact was. Het constateringmiddel bevond zich op de achterband onder het spatbord van de
fiets. Uit het intact zijn van het constateringsmiddel blijkt dat de fiets langer dan zes weken op
dezelfde plaats stond geparkeerd, zonder wezenlijke onderbreking.

Daarnaast voert bezwaarde aan dat er vooraf geen sticker op de fiets is aangebracht. De sticker is
pas op het Fietsdepot op het frame geplakt met de datum van 7 januari 2019. De sticker hoort niet
op het frame te worden geplakt. De sticker is volgens bezwaarde niet op 7 januari 2019 op de fiets
aangebracht. Tegenover de verwijderde fiets stond de fiets van de vrouw van bezwaarde.
Deze fiets wordt dagelijks gebruikt, zodat zijn vrouw had moeten zien dat de sticker op de te
verwijderen fiets zat en dit was niet het geval. Hiertoe overweegt de commissie het volgende.

Uit vaste jurisprudentie blijkt dat de sticker op de fiets het besluit is.3 Uit het
constateringsformulier blijkt dat de fiets gestickerd is geweest op 7 januari 2019. Op het moment
van verwijderen op 18 januari 2019 is een vervangende sticker op de fiets aangebracht, omdat de
op 7 januari 2019 aangebrachte sticker niet langer op de fiets zat. Dat het om een vervangende
sticker gaat blijkt uit het cijfer 2 wat op de sticker vermeld staat. Tevens staat ook op het
constateringsformulier vermeld dat er een duplicaat is aangebracht. Dat de sticker op het frame
van de fiets was aangebracht in plaats van op het stuur, is niet relevant. Uit de foto's behorend bij
het constateringsformulier blijkt immers dat de sticker op het frame duidelijk zichtbaar was.

Ten aanzien van de stelling van bezwaarde dat de fiets geen wrak was, merkt de commissie het
volgende op. Dat de fiets in goede staat verkeerde en er geen sprake was van een kennelijk
verwaarloosde toestand, maakt niet dat de fiets langer dan zes weken op dezelfde plaats mag
worden geparkeerd zonder wezenlijke onderbreking. De fiets mocht dus verwijderd worden,
ongeacht de staat van de fiets.

Tot slot stelt bezwaarde dat er te weinig fietsenrekken zijn in de buurt van zijn woning op de Pieter
Lodewijk Takstraat. Het is bekend dat de fietsparkeerdruk in Amsterdam hoog is. Er is echter op
loopafstand van de woning vaak nog wel een voorziening te vinden waar wel ruimte is om de fiets
te parkeren. Overigens is de locatie Pieter Lodewijk Takstraat niet aangewezen als gebied waarin
het verboden is om buiten de fietsvoorzieningen te parkeren. Daarbij wordt er hard gewerkt aan
het uitbreiden van fietsenstallingen op bekende knelpunten. In 2020 zullen er 40.000 extra
stallingsplekken zijn ten opzichte van 2015. Een deel hiervan is thans reeds gerealiseerd.4

Concluderend is de commissie van oordeel dat de fiets van bezwaarde terecht en op  een juiste
wijze is verwijderd en dat er geen omstandigheden zijn gebleken die tot een andere beslissing
hadden moeten leiden. [NAAM] komt dan ook niet in aanmerking voor een kostenvergoeding.

8. Conclusie

3 Rb Den Haag, 10 oktober 2016, ECLI:NL:RBDHA:2016:12168
4 Gemeente Amsterdam, 'Kader Fietsparkeren: meer plek in het rek', 22 mei 2015, https://www.amsterdam.nl/bestuur-
organisatie/volg-beleid/verkeer-vervoer/volg-beleid-fiets/

Gelet op het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

[NAAM]