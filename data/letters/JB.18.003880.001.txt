Advies van de bezwaarschriftencommissie Juridisch Bureau

Aan           Het college van burgemeester en wethouders van Amsterdam
Zaaknummer    JB.18.003880.001
Datum         18 juni 2018
Onderwerp     Advies naar aanleiding van het bezwaarschrift van de heer [NAAM] college,

1. Inleiding
Op 17 mei 2018 heeft de handhaver, namens u, de fiets van [NAAM] (hierna: [NAAM]) verwijderd
van de locatie Rustenburgerstraat en opgeslagen bij het Fietsdepot. De fiets stond volgens het
besluit langer dan zes weken onafgebroken op dezelfde plaats geparkeerd. Het besluit is op 23 april
2018 bekendgemaakt.

Tegen dit besluit is een bezwaarschrift ingediend. Het bezwaarschrift heeft als poststempel 5 juni
2018. Bij brief van 7 juni 2018 is de ontvangst van het bezwaarschrift bevestigd.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Het besluit is bekend gemaakt op 23 april 2018. De termijn voor het indienen van het
bezwaarschrift ving aan op 24 april 2018. Volgens de uitspraak van 10 oktober 2016 Rechtbank
Den Haag1 is de sticker op de fiets het besluit. Gelet op artikel 6:7 jo. 6:8 van de Algemene wet
bestuursrecht (hierna: Awb) was 4 juni 2018 de laatste dag waarop het bezwaarschrift kon worden
ingediend. Het bezwaarschrift heeft als poststempel 5 juni 2018. Daarmee staat vast dat het
bezwaarschrift niet tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het hem niet aan te rekenen is, dat hij te laat is met zijn
bezwaarschrift.

Bij brief van 7 juni 2018 is [NAAM] in de gelegenheid gesteld om schriftelijk te laten weten
waarom het bezwaarschrift te laat is ingediend. [NAAM] heeft telefonisch aangegeven dat hij
de sticker heeft verwijderd en de fiets heeft verplaatst naar een ander rek. [NAAM] geeft aan
dat hij het vreemd vindt dat de termijn van zes weken al ging lopen vanaf de stickerdatum.
Bezwaarde geeft aan het logisch te vinden om geen bezwaar in te dienen zo lang de fiets er nog

1 ECLI:NL:RBDHA:2016:12168

staat. Op het moment dat hij zijn fiets ophaalde was de termijn eigenlijk al verstreken, [NAAM]
is het hier niet mee eens.

De commissie overweegt hiertoe het volgende. Het besluit is middels een sticker op 23 april 2018
bekendgemaakt. Op deze sticker wordt verwezen naar de website, waar de bezwaarprocedure
staat uitgelegd. [NAAM] heeft aangegeven de sticker op de fiets te hebben gezien en te hebben
verwijderd. [NAAM] had dus op de hoogte kunnen zijn van de bezwaartermijn. Ten overvloede
wordt opgemerkt dat de fiets is verwijderd op 17 mei 2018. [NAAM] heeft dus nog ruim twee
weken gewacht met het indienen van bezwaar, na de verwijdering van de fiets.

Gelet op het bovenstaande is niet gebleken dat het [NAAM] niet aangerekend kan worden dat
er niet tijdig bezwaar is ingediend.

3. Advies
Op grond van het vorenstaande adviseer ik u:
-  Het bezwaarschrift niet-ontvankelijk te verklaren.

Adviseur,

Mw. [NAAM]