Advies

Octopus-nummer: JB.18.000426.001

Advies naar aanleiding van het bezwaarschrift ingediend door mevrouw [NAAM] algemeen bestuur
van de bestuurscommissie van stadsdeel Centrum

Geacht bestuur,

1. Inleiding
Op 10 januari 2018 heeft de handhaver, namens u, de fiets van mevrouw [NAAM] (hierna:
bezwaarde)  verwijderd  van  de  locatie  Keizersgracht  en  opgeslagen  bij  het  Fietsdepot.  De  fiets
stond volgens het besluit langer dan zes weken onafgebroken op dezelfde plaats geparkeerd.  Het
besluit is op 4 december 2017 bekendgemaakt.

Tegen dit besluit is op 5 maart 2018 (datum ontvangst)  een bezwaarschrift ingediend. Bij brief van
7 maart 2018 is de ontvangst van het bezwaarschrift bevestigd.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Het besluit is bekend gemaakt op 4 december 2017. De termijn voor het indienen van het
bezwaarschrift ving aan op 5 december 2017. Volgens de uitspraak van 10 oktober 2016 van
Rechtbank Den Haag1 is de sticker op de fiets het besluit. Gelet op artikel 6:7 jo. 6:8 van de
Algemene wet bestuursrecht (hierna: Awb) was 16 januari 2018 de laatste dag waarop het
bezwaarschrift kon worden ingediend. Het bezwaarschrift is op 5 maart 2018 door het stadsdeel
ontvangen. Daarmee staat vast dat het bezwaarschrift niet tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.

1 Rb Den Haag, 10 oktober 2016, ECLI:NL:RBDHA:2016:12168.

Bezwaarde moet dan aantonen dat het haar niet aan te rekenen is, dat zij te laat is met haar
bezwaarschrift.

Bij brief van 7 maart 2018 is bezwaarde in de gelegenheid gesteld om schriftelijk te laten weten
waarom het bezwaarschrift te laat is ingediend. [NAAM] heeft bij brief van 16 maart 2018
hierop gereageerd.

Bezwaarde heeft aangevoerd dat haar niet bekend was dat er een sticker op haar fiets is
aangebracht. Ook was de stickerdatum niet bij bezwaarde bekend. [NAAM] geeft aan dat zij in
verband met de gladheid in de winter haar fiets langere tijd niet heeft gebruikt en in de
weekenden veel weg is geweest.

Overwogen wordt dat uit de door bezwaarde gegeven toelichting niet is gebleken dat bezwaarde
een geldige reden voor termijnoverschrijding had. Bij afname van de fiets op 16 februari 2018
heeft bezwaarde het kennisgevingsbesluit in ontvangst genomen. Hierop staat vermeld dat
binnen zes weken na de datum waarop de sticker op de fiets is aangebracht een bezwaarschrift
ingediend kan worden. De stickerdatum had bezwaarde kunnen achterhalen door navraag te doen
bij het Fietsdepot of Stadsdeel Centrum.

Geconcludeerd wordt dat niet is gebleken dat het bezwaarde niet aangerekend kan worden dat er
niet tijdig bezwaar is ingediend.

3. Advies
Op grond van het vorenstaande adviseer ik u:
-  Het bezwaarschrift van 5 maart 2018 niet-ontvankelijk te verklaren.

Adviseur,

Mw. [NAAM]