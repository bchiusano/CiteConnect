Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.20.001993.001
Datum         3 maart 2020
Onderwerp     Advies van de bezwaarschriftencommissie (hierna: de commissie) naar
aanleiding van het bezwaarschrift van mevrouw [NAAM] (hierna:
bezwaarde).

Geacht college,

1. Inleiding
Op 16 januari 2020 om 11:52 uur heeft de handhaver, namens u, de fiets van bezwaarde verwijderd
uit het gebied rond het NS-station Amsterdam Zuid (Strawinskypad) en opgeslagen bij het
Fietsdepot. De fiets van bezwaarde stond volgens het besluit niet geparkeerd in de daarvoor
bestemde voorziening. Het besluit is op 16 januari 2020 om 8:38 uur bekendgemaakt. Tegen dit
besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] geeft aan dat zij de begunstigingstermijn van één uur erg kort vindt.
[NAAM] geeft aan dat dit onredelijk kort is. De fiets stond voor een kantoorgebouw
geparkeerd en was daarmee geen gevaar voor de openbare orde-
. [NAAM] geeft aan dat zij haar fiets in een fietsparkeervak heeft geparkeerd.
[NAAM] wil graag bewijzen zien dat de fiets buiten het fietsparkeervak is aangetroffen.

4. Horen van bezwaarde
[NAAM] heeft op 3 maart 2020 per e-mail aangegeven dat ze geen gebruik wenst te maken van
de mogelijkheid om haar bezwaar mondeling toe te lichten. De commissie baseert de beoordeling
van het bezwaarschrift op basis van de stukken in het dossier.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening  mogen worden geparkeerd. Door het intensief
gebruik en hoge fietsparkeerdruk is het gebied rond het NS-station Amsterdam-Zuid door het
college van burgemeester en wethouders aangewezen als gebied waarin het verboden is om
fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het gebied rond het NS-station
Amsterdam-Zuid gebruik maken de ruimte te geven. Door middel van informatieborden wordt
gewezen op het verbod om buiten de rekken te parkeren.

[NAAM] voert aan dat de fiets op de locatie voor een kantoorgebouw was geparkeerd in een
fietsparkeervak. Uit het constateringsformulier en de foto's die zijn gemaakt bij de verwijdering
van de fiets, blijkt dat de fiets buiten een fietsvoorziening is aangetroffen. De fiets stond naast het
fietsparkeervak voor een kantoorgebouw. Voor een handhaver is bepalend hoe hij de fiets
aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 16 januari 2020 om 8:38 uur is aangebracht en in het systeem op 16 januari 2020 om
8:39 uur is geregistreerd.  De fiets is op 16 januari 2020 om 11:52 uur verwijderd.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] heeft aangegeven dat zij haar fiets in een fietsparkeervak heeft geparkeerd. De
commissie twijfelt niet aan de goede intenties van bezwaarde. De commissie is zich er echter van
bewust dat het voor komt dat fietsen door anderen worden verplaatst. Hoe vervelend dit ook is, de
commissie is van mening dat verwacht mag worden dat degene die zijn fiets los in een
fietsparkeervak stalt weet dat er een risico bestaat dat de fiets verplaatst wordt. [NAAM] kan er
ook voor kiezen om de fiets, vaak op wat meer afstand van de bestemming, in een fietsenrek te
stallen. De commissie overweegt dat het voor risico van bezwaarde dient te blijven dat de fiets
door een ander verplaatst kan worden.. De commissie is van mening dat de overtreding
bezwaarde is toe te rekenen, zodat de last haar terecht is opgelegd.

[NAAM] geeft aan dat zij de begunstigingstermijn van één uur erg kort vindt. [NAAM] geeft
daarbij aan dat haar fiets voor een kantoorgebouw geparkeerd stond en dat de fiets daarmee geen
gevaar vormde voor de openbare orde. De commissie merkt op dat de begunstigingstermijn een
gestandaardiseerde termijn is waarbinnen een overtreder de overtreding zelf ongedaan kan
maken. Dat de overtreder daartoe feitelijk niet in staat was door bijvoorbeeld forensen, doet daar
niet aan af. Dit standpunt wordt bevestigd door een uitspraak van de Rechtbank Den Haag.2
Daarbij  overweegt  de  commissie  dat  de  plek  waar  bezwaarde  haar  fiets  heeft  geparkeerd  valt
onder  het  aangewezen  gebied.  Dit  betekent  dat  fietsen  die  buiten  de  daarvoor  bestemde
parkeervoorziening staan geparkeerd kunnen worden verwijderd. Het veroorzaken van hinder of
het in gevaar brengen van de openbare orde is hiervoor geen vereiste.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mw. mr. [NAAM] Rb Den Haag, 10 oktober 2016, ECLI:NL:RBDHA:2016:1216