Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.20.016289.001
Datum        2 november 2020
Onderwerp    Advies naar aanleiding van het bezwaarschrift van [NAAM]

Geacht college,

1. Inleiding
Op 16 augustus 2020 om 11:37 uur heeft de handhaver, namens u, de fiets van [NAAM] (hierna:
bezwaarde) verwijderd uit het gebied rond de Rode Loper (Marie Heinekenplein) te Amsterdam en
opgeslagen bij het Fietsdepot. De fiets van bezwaarde stond volgens het besluit niet geparkeerd in
de daarvoor bestemde voorziening. Het besluit is op 16 augustus 2020 om 10:24 uur
bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  Het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] geeft aan dat zijn fiets is geparkeerd in de Pijp in een daarvoor bestemde
parkeervoorziening voor fietsen. De fiets is de volgende middag door de gemeente
meegenomen, vanwege het feit dat het een parkeerplek voor scooters en brommer was-
. [NAAM] geeft aan dat, toen hij zijn fiets daar neerzette, er geen bord stond waarop dit
werd aangegeven. Ook stonden er meerdere fietsen op deze plek geparkeerd.

4. Horen van bezwaarde
Op 29 september 2020 heeft de behandelend jurist bezwaarde een e-mail gestuurd om bezwaarde
in de gelegenheid te stellen het bezwaarschrift toe te lichten en vragen te stellen. Per e-mail van 6

oktober 2020 heeft bezwaarde de bezwaren uit het bezwaarschrift herhaald. Per e-mail van 13
oktober 2020 heeft bezwaarde bevestigd dat hij verder geen toevoegingen meer heeft op zijn
bezwaren. Wel heeft bezwaarde per e-mail van 14 oktober 2020 aangegeven dat hij de kosten van
? 22,50 vergoed wenst te krijgen, die aan het Fietsdepot heeft betaald.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek, fietsnietje of
fietsparkeervak) mogen worden geparkeerd. Door het intensief gebruik en hoge fietsparkeerdruk
is het gebied rond de Rode Loper door het college van burgemeester en wethouders aangewezen
als gebied waarin het verboden is om fietsen buiten de daarvoor bestemde voorzieningen te
parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied rond de Rode Loper is het verboden fietsen buiten een
parkeervoorziening te plaatsen. Dit verbod wordt gehandhaafd teneinde de voetgangers die van
het gebied gebruik maken de ruimte te geven. Door middel van informatieborden wordt gewezen
op het verbod op buiten de parkeervoorzieningen te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets stond op de stoep geparkeerd en
niet in daarvoor bestemde parkeervoorziening. Voor een handhaver is bepalend hoe hij de fiets
aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de

1 Gemeenteblad 23 augustus 2018, nr. 181437, 'Aanwijzingsbesluit APV artikel 4.27 lid 3 (brom-) fietsparkeren Rode Loper en
omgeving, gemeente Amsterdam'.

openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 16 augustus 2020 om 10:24 uur is aangebracht, en dat de fiets diezelfde dag om 11:37
uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde geeft aan dat zijn fiets is geparkeerd in de Pijp in een daarvoor bestemde
parkeervoorziening voor fietsen. De fiets is de volgende middag door de gemeente meegenomen,
vanwege het feit dat het een parkeerplek voor scooters en brommer was. [NAAM] geeft aan
dat, toen hij zijn fiets daar neerzette, er geen bord stond waarop dit werd aangegeven. Ook
stonden er meerdere fietsen op deze plek geparkeerd. De commissie overweegt hiertoe het
volgende.

De commissie merkt ten eerste op dat door middel van informatieborden op de locatie wordt
gewezen op het verbod om de fiets buiten de parkeervoorziening te parkeren. Het al dan niet
aanwezig zijn van een bord doet echter niet af aan de geldende regels, waarbij wordt verwezen
naar de uitspraak van de Afdeling bestuursrechtspraak van de Raad van State van 2 juli 2014.2

Daarnaast merkt de commissie op dat uit het constateringsformulier en de foto's die zijn gemaakt
bij de verwijdering van de fiets, blijkt dat de fiets buiten de fietsvoorziening is aangetroffen. De
fiets stond namelijk op de stoep geparkeerd. De commissie stelt vast dat de fiets van bezwaarde
niet in een parkeervoorziening door Handhaving is aangetroffen. Helaas komt het voor dat fietsen
door anderen worden verplaatst. Hoe vervelend dit ook is, verwacht mag worden dat degene die
zijn fiets los stalt weet dat er een risico op verplaatsing aan kleeft. Er kan ook voor gekozen
worden om de fiets, vaak op wat meer afstand van de bestemming, in een fietsenrek te stallen.
Het bezwaar van bezwaarde wordt daarom niet gevolgd.

Wellicht ten overvloede merkt de commissie op dat op de locatie parkeervakken voor brommers
en scooters aanwezig zijn. Dit betreft geen parkeervoorziening voor fietsen. Dat de natuurlijke
inrichting van het gebied bij bezwaarde de veronderstelling heeft gewekt dat het zou gaan om een
parkeervak voor fietsen, is betreurenswaardig maar maakt niet dat het als fietsparkeervak
aangemerkt kan worden. Hierbij wordt opgemerkt dat kenmerkend voor een parkeervak voor
brommers en scooters is dat er een enkele brommer of scooter in het witte omlijnde vak kan
worden gezet. Dit in tegenstelling tot een fietsparkeervak waar het witte vak ruimte geeft voor
een aanzienlijk grotere hoeveelheid fietsen. Aan de hand van informatietegels in of rondom een
parkeervak wordt dit vaak extra benadrukt.

2 Raad van State 2 juli 2014, ECLI:NL:RVS:2014:2398.

6.3 Ten aanzien van de kosten
Bezwaarde wenst de administratiekosten van ? 22,50 vergoed te krijgen. De commissie overweegt
hiertoe het volgende.

Ten aanzien van de door bezwaarde aan het Fietsdepot betaalde administratiekosten en het
opengebroken slot wordt overwogen dat bezwaarde alleen in aanmerking komt voor een
vergoeding, indien blijkt dat niet de juiste procedure voor verwijdering is gevolgd. Hiervan is geen
sprake. De commissie adviseert daarom geen kostenvergoeding toe te kennen.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mw. [NAAM]