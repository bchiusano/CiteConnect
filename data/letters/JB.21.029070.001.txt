Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.21.029070.001
Datum        12 april 2022
Onderwerp    Advies naar aanleiding van het bezwaarschrift van [NAAM] college,

1. Inleiding
Op 17 december 2021 om 08:13 uur heeft de handhaver, namens u, de fiets van [NAAM]
(hierna: bezwaarde) verwijderd uit het gebied rond het NS-station Amsterdam Centraal
(Stationsplein) en opgeslagen bij het Fietsdepot. De fiets stond volgens het besluit niet
geparkeerd in de daarvoor bestemde voorziening. Het besluit is op 16 december 2021 om 08:05
uur bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat hij op OV kosten wilde besparen en dat hij daarom een fiets
heeft gekocht om mee naar zijn werk te kunnen rijden.
. [NAAM] stelt dat hij zijn fiets altijd netjes in de fietsflat stalt.
. [NAAM] was erg verbaasd toen hij op 16 december 2021 constateerde dat zijn fiets uit
het fietsenrek was verdwenen.
. [NAAM] heeft drie dagen gezocht naar zijn fiets en kreeg toen van de politie het advies
om op de website van het Fietsdepot te kijken.
. [NAAM] vindt het ongelofelijk dat zijn fiets is verwijderd aangezien zijn fiets netjes
geparkeerd stond en bezwaarde hier ook nog een foto van heeft gemaakt.
. [NAAM] zag bij het ophalen van zijn fiets een sticker met hierop weergegeven dat er
maar een uur zit tussen het moment van stickeren en het moment van verwijderen.
. [NAAM] begrijpt niet hoe iemand kan reageren of zijn fiets elders kan
parkeren/wegzetten als er maar één uur de tijd gegeven wordt.

. [NAAM] geeft aan dat hem dit tijd, OV kosten en een hoop energie kost en dat terwijl
het niet eens zijn schuld is.
. [NAAM] vindt het gek dat hij een hangslot zou moeten kopen om het verwijderen van
zijn fiets te voorkomen.
. [NAAM] wil graag zijn geld terug ontvangen.

4. Horen van bezwaarde
Op 15 maart 2022 heeft de behandelend jurist telefonisch contact met bezwaarde gehad.
Bezwaarde heeft ingestemd met telefonisch horen. Hij heeft de bezwaren uit het bezwaarschrift
herhaald en benadrukt. Daarnaast gaf hij samengevat het volgende aan:
. [NAAM] geeft aan dat hij zijn fiets netjes in het een fietsenrek heeft geparkeerd maar
dat hij geen kettingslot heeft gebruikt.
. [NAAM] vindt het erg dat hij een nieuw kettingslot heeft moeten kopen en daarnaast
ook nog andere kosten heeft moeten maken omdat iemand anders zijn fiets uit het
fietsenrek heeft gehaald.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek, een fietsparkeervak of
fietsnietje) mogen worden geparkeerd. Door het intensief gebruik en hoge fietsparkeerdruk is het
gebied rond NS-Station Amsterdam Centraal door het college van burgemeester en wethouders
aangewezen als gebied waarin het verboden is om fietsen buiten de daarvoor bestemde
voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod op buiten de
parkeervoorziening te parkeren.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets stond niet met een wiel in de
wielsleuf geparkeerd. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 16 december 2021 om 08:05 uur is aangebracht, en dat de fiets op 17 december 2021
om 08:13 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde vindt het ongelofelijk dat zijn fiets is verwijderd aangezien zijn fiets netjes geparkeerd
stond en bezwaarde hier ook nog een foto van heeft gemaakt. [NAAM] zag bij het ophalen van
zijn fiets een sticker met hierop weergegeven dat er maar een uur zit tussen het moment van
stickeren en het moment van verwijderen. [NAAM] begrijpt niet hoe iemand kan reageren of
zijn fiets elders kan parkeren/wegzetten als er maar één uur de tijd gegeven wordt. [NAAM]
geeft aan dat hij zijn fiets netjes in het een fietsenrek heeft geparkeerd maar dat hij geen
kettingslot heeft gebruikt. De commissie overweegt hiertoe het volgende.

Herhaald wordt dat uit het constateringsformulier en de foto's die zijn gemaakt bij de verwijdering
van de fiets, blijkt dat de fiets buiten een fietsvoorziening is aangetroffen. De fiets stond niet met
een wiel in de wielsleuf geparkeerd. Ter verduidelijking wordt benoemd dat indien een fiets met
een wiel in een wielsleuf staat, de fiets niet uit steekt. Uit de foto's blijkt dat de fiets met het
achterwiel ruim uitsteekt. De plek waar bezwaarde haar fiets heeft geparkeerd, valt onder het
aangewezen gebied. Dit betekent dat fietsen die buiten de daarvoor bestemde
parkeervoorziening staan geparkeerd, kunnen worden verwijderd.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen. Bovendien heeft de
Rechtbank Amsterdam met de uitspraak van 26 september 2018 te kennen gegeven dat het

verlenen van een begunstigingstermijn van één uur niet onredelijk is, in het geval van binnen het
aangewezen gebied buiten de daarvoor bestemde voorziening geparkeerde fietsen.2

Het komt helaas voor dat in het rek geplaatste fietsen eruit worden gehaald zodat iemand anders
zijn of haar fiets op die plek in het rek kan zetten. Hoe vervelend dit voor bezwaarde ook is, het is
zijn verantwoordelijkheid om de fiets zo te stallen dat dit niet kan gebeuren. Ook als een
(ketting)slot gebruikt wordt om de fiets aan het rek te bevestigen, moet dat slot zó bevestigd
worden dat niet teveel ruimte bestaat om de fiets uit het rek te halen.

De commissie overweegt dat het voor risico van degene die zijn fiets stalt hoort te blijven, dat de
fiets door een ander verplaatst kan worden als hij de fiets niet zo bevestigt dat dat niet kan
gebeuren. De schade die hij daardoor heeft geleden, dient dan ook voor zijn rekening te blijven.
De commissie is van mening dat de overtreding bezwaarde is toe te rekenen, zodat de last hem
terecht is opgelegd en de kosten van de bestuursdwang ook op hem verhaald mochten worden.

6.3 Ten aanzien van de kosten
Bezwaarde vindt het ongelofelijk dat zijn fiets is verwijderd aangezien zijn fiets netjes geparkeerd
stond en bezwaarde hier ook nog een foto van heeft gemaakt. [NAAM] zag bij het ophalen van
Bezwaarde vindt het erg dat hij een nieuw kettingslot heeft moeten kopen en daarnaast ook nog
andere kosten heeft moeten maken omdat iemand anders zijn fiets uit het fietsenrek heeft
gehaald. [NAAM] wil graag zijn geld terug ontvangen. De commissie overweegt hiertoe het
volgende.

Ten aanzien van de door bezwaarde betaalde kosten wordt overwogen dat bezwaarde alleen in
aanmerking komt voor een vergoeding, indien blijkt dat niet de juiste procedure voor verwijdering
is gevolgd. Hiervan is geen sprake. De commissie adviseert daarom geen kostenvergoeding toe te
kennen.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mevrouw [NAAM]   Rb Amsterdam, 26 september 2018, ECLI:NL:RBAMS:2018:751