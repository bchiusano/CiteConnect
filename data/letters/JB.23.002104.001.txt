Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Dossiernummer JB.23.002104.001
Datum        14 maart 2023
Onderwerp    Advies naar aanleiding van het bezwaarschrift van [NAAM]

Geacht college,

1. Inleiding
Op 21 december 2022 om 09:29 uur heeft de handhaver, namens u, de fiets van [NAAM]
(hierna: bezwaarde) verwijderd uit het gebied rond het NS-station Amsterdam Amstel
(Julianaplein) en opgeslagen bij het Fietsdepot. De fiets van bezwaarde stond volgens het besluit
niet geparkeerd in de daarvoor bestemde voorziening. Het besluit is op 21 december 2022 om
08:20 uur bekendgemaakt. Tegen dit besluit is een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. Bezwaren
Samengevat luiden de bezwaren in het bezwaarschrift als volgt:
. [NAAM] voert aan dat het op de betreffende plek leek toegestaan om de fiets te
parkeren. [NAAM] geeft aan dat het een plek was waar er veel andere fietsen stonden
en waar er ook scooter parkeerplekken zijn.
.  De fiets heeft er volgens bezwaarde slechts 11 dagen gestaan, gerekend vanaf 10
december 2022.
.  Een vriendin die langs liep heeft de fiets van bezwaarde op 15 december 2022 nog zien
staan, er hing toen nog geen sticker aan de fiets.

4. Horen van bezwaarde
Op 7 maart 2023 heeft er een e-mailwisseling plaatsgevonden tussen bezwaarde en de
behandelend jurist. [NAAM] heeft haar bezwaren als volgt toegelicht:
. [NAAM] moest haar trein halen en wou haar fiets parkeren, maar niet in de betaalde
stalling. [NAAM] gaf aan niet te weten hoe lang haar fiets er zou staan. Dit bleek

uiteindelijk anderhalve week, toen bezwaarde haar fiets wou ophalen was deze een dag
ervoor verwijderd.
. [NAAM] voert aan dat zij geen fietsenstalling zag. Op de plek stonden veel fietsen
geparkeerd, het leek bezwaarde dus een goede plek.
.  Er stond tevens geen bord wat wees op een dergelijk parkeerverbod. [NAAM] was dus
niet bekend met het verbod.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek, een fietsparkeervak of
fietsnietje) mogen worden geparkeerd. Door het intensief gebruik en hoge fietsparkeerdruk is het
gebied rond het NS-station Amsterdam Amstel door het college van burgemeester en wethouders
aangewezen als gebied waarin het verboden is om fietsen buiten de daarvoor bestemde
voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de rekken
te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets stond in een scooterparkeervak
geparkeerd en stond niet geparkeerd in een voor fietsen bestemde parkeervoorziening. Voor een
handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de

1 Gemeenteblad van 3 mei 2016, nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 21 december 2022 om 08:20 uur is aangebracht, en dat de fiets diezelfde dag om
09:29 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] voert aan dat het op de betreffende plek leek toegestaan om de fiets te parkeren.
[NAAM] geeft aan dat het een plek was waar er veel andere fietsen stonden en waar ook
scooter parkeerplekken zijn. De fiets heeft er volgens bezwaarde slechts 11 dagen gestaan,
gerekend vanaf 10 december 2022. Een vriendin die langs liep heeft de fiets van bezwaarde op 15
december 2022 nog zien staan, er hing toen nog geen sticker aan de fiets. Hiertoe wordt als volgt
overwogen.

Herhaald wordt dat het voor de handhaver bepalend is hoe hij een fiets aantreft. Uit het
constateringsformulier en de foto's die zijn gemaakt bij de verwijdering van de fiets, blijkt dat de
fiets buiten de fietsvoorziening is aangetroffen. De fiets stond namelijk geparkeerd in een scooter
parkeervak en niet in het daarvoor bestemde fietsparkeervak. Het is vervelend dat bezwaarde niet
op de hoogte was van de geldende regeling, waardoor zij haar fiets buiten de voorziening
geparkeerd heeft. Dit is echter geen reden om haar bezwaarschrift gegrond te verklaren.
Onbekendheid met de regels biedt namelijk geen rechtvaardiging. Van iedere verkeersdeelnemer
mag immers worden verwacht dat hij of zij zich oriënteert op de geldende regelgeving. Via de
website www.amsterdam.nl/fiets kunnen de regels gemakkelijk worden geraadpleegd. Benadrukt
wordt dat door middel van informatieborden uitsluitend wordt gewezen op het verbod om buiten
de fietsparkeervakken. Het zijn het niet de borden die het parkeerverbod in het leven roepen. Het
is de bevoegdheid in de APV en het Aanwijzingsbesluit die maken dat er een bepaald regime geldt
in het gebied. Het al dan niet aanwezig zijn van een bord doet daarom niet af aan de geldende
regels, waarbij wordt verwezen naar de uitspraak van de Afdeling bestuursrechtspraak van de
Raad van State van 2 juli 2014.2

Dat bezwaarde heeft nagelaten om zich te oriënteren op de parkeermogelijkheden van fietsen in
het gebied rond het NS-station Amsterdam Amstel, komt dan ook voor haar rekening.

7.  Conclusie
Op grond van het voorgaande is de commissie van oordeel dat het bezwaar ongegrond is en dat
het bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

2 Raad van State 2 juli 2014, ECLI:NL:RVS:2014:2398.

Mevrouw [NAAM]