Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.20.020069.001
Datum        16 februari 2021
Onderwerp    Advies naar aanleiding van het bezwaarschrift van [NAAM]

Geacht college,

1. Inleiding
Op 11 november 2020 om 12:12 uur heeft de handhaver, namens u, de fiets van [NAAM]
(hierna: bezwaarde) verwijderd uit het gebied rond het metrostation Noord (Buikslotermeerplein)
en opgeslagen bij het Fietsdepot. De fiets van bezwaarde stond volgens het besluit niet
geparkeerd in de daarvoor bestemde voorziening. Het besluit is op 11 november 2020 om 10:55
uur bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
.  Bezwaarde geeft aan dat er nergens stond dat de fiets niet op deze plek mocht worden
geparkeerd. Het zou volgens bezwaarde wel zo eerlijk zijn geweest om eerst een
waarschuwing te geven.

4. Horen van bezwaarde
Op 10 februari 2021 is er telefonisch contact geweest met bezwaarde. Bezwaarde heeft
aangegeven dat alle bezwaren staan vermeld in het bezwaarschrift.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen

uitsluitend in de daarvoor bestemde voorziening (lees: een fietsenrek, fietsnietje of
fietsparkeervak) mogen worden geparkeerd. Door het intensief gebruik en hoge fiets parkeerdruk
is het gebied rond het metrostation Noord door het college van burgemeester en wethouders
aangewezen als gebied waarin het verboden is om fietsen buiten de daarvoor bestemde
voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod op buiten de
voorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. Uit de foto's van Handhaving blijkt dat de
fiets stond vastgemaakt aan een hek. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 11 november 2020 om 10:55 uur is aangebracht, en dat de fiets dezelfde dag om
12:12 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren

1 Gemeenteblad 17 juli 2018, nr. 152825, 'Aanwijzingsbesluit fiets-, snorfiets en bromfietsparkeren Stationsgebied
Buikslotermeerplein en Stationsgebied Noorderpark op grond van art. 4.27lid 3 APV, gemeente Amsterdam'.

Bezwaarde geeft aan dat er nergens stond dat de fiets niet op deze plek mocht worden
geparkeerd. Het zou volgens bezwaarde wel zo eerlijk zijn geweest om eerst een waarschuwing te
geven. De commissie overweegt hiertoe het volgende.

Het is vervelend dat bezwaarde niet op de hoogte was van de geldende regeling waardoor hij de
fiets buiten de voorziening geparkeerd heeft. Hoewel er rond het metrostation Noord door middel
van verschillende informatieborden gewezen wordt op het verbod om buiten een daarvoor
bestemde voorziening te parkeren, wordt overwogen dat door middel van borden uitsluitend
gewezen wordt op het verbod om buiten de voorziening te parkeren. Het zijn niet de borden die
het parkeerverbod in het leven roepen. Het is de bevoegdheid in de APV en het Aanwijzingsbesluit
die maken dat er een bepaald regime geldt in het gebied. Het al dan niet aanwezig zijn van een
bord doet daarom niet af aan de geldende regels.2

Daarnaast wordt opgemerkt dat van verkeersdeelnemers mag worden verwacht dat zij onderzoek
doen naar de ter plaatse geldende verkeerssituatie. Op de website van de gemeente Amsterdam
worden de parkeerregels voor fietsen op deze locatie ook duidelijk vermeld.

Tenslotte wordt opgemerkt dat de fiets van bezwaarde op 11 november 2020 om 10:55 uur is
voorzien van een sticker. Op sticker staat informatie waarmee bezwaarde kon achterhalen dat de
fiets in overtreding stond en dat de fiets, indien de overtreding niet ongedaan zou worden
gemaakt, vanaf 11:55 uur kon worden verwijderd. De commissie overweegt dat er een correcte
waarschuwing door middel van een sticker is geplaatst en dat bezwaarde ook hierdoor op de
hoogte kan kunnen zijn dan de regels.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. Bezwaarde komt niet in aanmerking voor een
kostenvergoeding.

Adviseur,

Mw. [NAAM] Raad van State 2 juli 2014, ECLI:NL:RVS:2014:239