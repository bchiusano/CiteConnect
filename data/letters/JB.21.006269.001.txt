Advies van de bezwaarschriftencommissie Juridisch bureau

Aan:         Het college van burgemeester en wethouders van de gemeente Amsterdam
Nummer:      JB.21.006269.001
Datum:       23 juni 2021
Onderwerp:   Advies naar aanleiding van het bezwaarschrift van [NAAM] college,

1. Inleiding
Op 3 maart 2021 heeft de handhaver, namens u, de fiets van de zoon van [NAAM] (hierna:
bezwaarde) verwijderd van de locatie Bilderdijkkade te Amsterdam en opgeslagen bij het
Fietsdepot. De fiets stond volgens het besluit langer dan zes weken onafgebroken op dezelfde
plaats geparkeerd. Het besluit is volgens het constateringsformulier op 18 februari 2021
bekendgemaakt. Tegen het besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  het verzoek om kostenvergoeding af te wijzen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat de fiets van zijn zoon onterecht is verwijderd. De goed
onderhouden fiets wordt gebruikt op dagen dat hij naar school mag. [NAAM] stelt dat
de opgegeven reden voor verwijdering, 'ongebruikte fiets 42 dagen' niet van toepassing
kan zijn. [NAAM] stelt dat hiervoor ieder bewijs ontbreekt.
. [NAAM] geeft aan dat op het besluit een stickerdatum staat vermeld. [NAAM] stelt
dat de fiets niet is gestickerd en dat de fiets op de verwijderingsfoto ook geen sticker
heeft.

Op 26 mei 2021 heeft bezwaarde per e-mail het constateringsformulier inclusief alle beschikbare
foto's ontvangen.

4. Horen
Op 27 mei 2021 is er telefonisch contact geweest met bezwaarde. [NAAM] heeft ingestemd
met telefonisch horen. [NAAM] heeft tijdens dat gesprek hetgeen gesteld in zijn bezwaarschrift
herhaald en benadrukt. Daarnaast heeft bezwaarde kort samengevat het volgende aangevoerd:
. [NAAM] stelt dat Handhaving fouten heeft gemaakt bij het proces. Volgens bezwaarde
is de krijtmethode foutgevoelig.
. [NAAM] stelt dat de fiets in goede en nette staat is. [NAAM] vindt het
buitenproportioneel hoe er met eigendom wordt omgegaan.
.  Tenslotte stelt bezwaarde dat zij in de begunstigingstermijn op vakantie waren. De
begunstigingstermijn viel net in de schoolvakantie volgens bezwaarde.

Op 27 mei 2021 is bezwaarde in de gelegenheid gesteld om onderbouwende stukken toe te sturen.
Tot op heden heeft de commissie niets van bezwaarde ontvangen.

5. Juridisch kader
Ingevolge artikel 4.27 lid 2a Algemene Plaatselijke Verordening (APV) is het verboden om in een
door het college aangewezen gebied langer te parkeren dan een door het college te bepalen
periode. Het gebied binnen de Ring A10 (met uitzondering van Noord) is door het college
aangewezen als gebied waar een fiets niet langer dan zes weken op dezelfde plaats mag parkeren,
zonder wezenlijke onderbreking.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fietsen volgens de juiste procedure heeft plaatsgevonden.

6.1 Ten aanzien van het besluit
De locatie Bilderdijkkade valt in het aangewezen gebied binnen de Ring A10. Op deze locatie geldt
een maximale parkeerduur van zes weken. Deze maximale parkeerduur geldt zowel binnen als
buiten de fietsparkeervoorzieningen. Met dit beleid wil de gemeente de bestaande
parkeerplekken beter benutten.

Uit het constateringsformulier blijkt dat de fiets van de zoon van bezwaarde langer dan zes weken
zonder wezenlijke onderbreking geparkeerd stond op de locatie Bilderdijkkade. Uit informatie
afkomstig van de handhaver blijkt dat de fiets door de handhaver op 22 oktober 2020 van een
onopvallend constateringsmiddel is voorzien. Op 18 februari 2021 is gecontroleerd of de fiets van

1 Gemeenteblad 24 september 2018, nr. 201974, 'Aanwijzingsbesluit gebied met maximale (brom)fietsparkeerduur van
42 dagen (stadsdeel West), gemeente Amsterdam'.

zijn plek is geweest. Uit het intact zijn van het constateringsmiddel bleek dat de zoon van
bezwaarde de fiets in de tussenliggende periode niet heeft gebruikt.

Overtreding van artikel 4.27 lid 2a van de APV staat hiermee vast.

In een gebied met een maximale parkeerduur van zes weken krijgt de eigenaar vanaf het
aanbrengen van de sticker zeven dagen de tijd om de fiets te gebruiken. Uit het
constateringsformulier blijkt dat de sticker op 18 februari 2021 is aangebracht, en dat de fiets op 3
maart 2021 is verwijderd. Uit de foto's, die door de handhavers zijn gemaakt op het moment van
verwijdering, blijkt dat het aangebrachte constateringsmiddel nog intact was.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde geeft aan dat de fiets van zijn zoon onterecht is verwijderd. De goed onderhouden fiets
wordt gebruikt op dagen dat hij naar school mag. [NAAM] stelt dat de opgegeven reden voor
verwijdering, 'ongebruikte fiets 42 dagen' niet van toepassing kan zijn. [NAAM] stelt dat
hiervoor ieder bewijs ontbreekt. [NAAM] geeft aan dat op het besluit een stickerdatum staat
vermeld. [NAAM] stelt dat de fiets niet is gestickerd en dat de fiets op de verwijderingsfoto ook
geen sticker heeft. Bovendien stelt bezwaarde dat Handhaving fouten heeft gemaakt bij het
proces. Volgens bezwaarde is de krijtmethode foutgevoelig. De commissie overweegt hiertoe als
volgt.

Op de foto's die op het moment van stickeren van de fiets door de handhaver zijn gemaakt, is te
zien dat de fiets van de zoon van bezwaarde voorzien was van een sticker, die volgens de
informatie op 18 februari 2021 is aangebracht. De sticker is voorzien van de unieke barcode
1000880942. Uit het constateringsformulier blijkt dat de fiets op 3 maart 2021 is verwijderd. Uit
het constateringsformulier en de foto's, die zijn gemaakt door Handhaving ten tijde van de
verwijdering van de fiets, blijkt dat de fiets was voorzien van een sticker met dezelfde barcode. De
commissie volgt bezwaarde dan ook niet in zijn standpunt.

Voorts wordt herhaald dat uit informatie afkomstig van de handhaver blijkt dat de fiets door de
handhaver op 22 oktober 2020 van een onopvallend constateringsmiddel is voorzien. De
commissie stelt vast dat op de foto's, die door Handhaving zijn gemaakt op het moment van
verwijdering, een heldere witte krijtstreep zichtbaar is onder het spatbord. Uit het intact zijn van
het constateringsmiddel blijkt dat de fiets langer dan zes weken op dezelfde locatie stond
geparkeerd, zonder wezenlijke onderbreking. [NAAM] heeft aangegeven dat de fiets is
gebruikt. Deze stelling heeft bezwaarde niet met stukken onderbouwd. Dat de zoon van
bezwaarde de fiets heeft gebruikt, acht de commissie dan ook niet aannemelijk. De commissie is
van mening dat de fiets terecht en op de juiste wijze is verwijderd.

Bezwaarde stelt dat de fiets in goede en nette staat is. [NAAM] vindt het buitenproportioneel
hoe er met eigendom wordt omgegaan. De commissie overweegt hiertoe als volgt.

Dat de fiets in goede staat verkeerde en er geen sprake was van een kennelijk verwaarloosde
toestand, maakt niet dat de fiets langer dan zes weken op dezelfde plaats mag worden geparkeerd
zonder wezenlijke onderbreking. De fiets mocht dus verwijderd worden, ongeacht de staat van de
fiets.

Tenslotte stelt bezwaarde dat zij in de begunstigingstermijn op vakantie waren. De
begunstigingstermijn viel net in de schoolvakantie volgens bezwaarde. De commissie overweegt
hiertoe als volgt.

De begunstigingstermijn is een gestandaardiseerde termijn waarbinnen een overtreder de
overtreding zelf ongedaan kan maken. Dat de eigenaar van de fiets niet binnen die termijn de
overtreding ongedaan heeft kunnen maken in verband met bijvoorbeeld een vakantie, doet daar
niet aan af. Dit standpunt wordt bevestigd door een uitspraak van de Rechtbank Den Haag.2

Ten overvloede wordt nog overwogen dat het kan voorkomen dat iemand een fiets voor een
langere tijd niet kan gebruiken vanwege bijvoorbeeld vakantie. De beste oplossing is om de fiets
dan binnen te zetten. Indien dit niet mogelijk is wordt geadviseerd buren of vrienden te vragen om
de fiets in de gaten te houden. Als de gemeente een sticker op de fiets heeft geplakt, dient de
sticker te worden verwijderd én de fiets in gebruik te worden genomen. De fiets wordt dan niet
verwijderd.

7. Conclusie
Op grond van het voorgaande is de commissie van oordeel dat het bezwaar ongegrond is en dat
het bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mw. [NAAM] Rb Amsterdam, 26 september 2018, ECLI:NL:RBAMS:2018:7511