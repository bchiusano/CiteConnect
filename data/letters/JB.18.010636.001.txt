Advies van de bezwaarschriftencommissie
Juridisch Bureau

Aan:               Het college van burgemeester en wethouders van de gemeente Amsterdam
Ons kenmerk: JB.18.010636.001
Datum:             18 december 2018
Onderwerp:         Advies naar aanleiding van het bezwaarschrift ingediend door mevrouw
[NAAM] - [NAAM] college,

1. Inleiding
Op 12 oktober 2018 heeft de handhaver, namens u, de fiets van mevrouw [NAAM] - [NAAM]
(hierna: bezwaarde) verwijderd van de locatie Europaboulevard (nabij NS-Station Amsterdam RAI)
en opgeslagen bij het Fietsdepot. De fiets van bezwaarde stond volgens het besluit niet geparkeerd
in de daarvoor bestemde voorziening. Het besluit is volgens het constateringsformulier op 12
oktober 2018  bekendgemaakt.

Tegen dit besluit is tijdig een bezwaarschrift ingediend. Bij brief van 24 oktober 2018 is de ontvangst
van het bezwaarschrift bevestigd.

2. Advies
Ik adviseer u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe ik tot dit advies ben gekomen.

3. De bezwaren
Samengevat luiden de bezwaren in het bezwaarschrift als volgt:
-  Vanwege de verbouwing van de fietsenstalling bij NS-Station Amsterdam RAI zijn er te weinig
parkeervoorzieningen beschikbaar. De overgebleven voorzieningen staan altijd overvol-
-  Desbetreffende dag waren de overgebleven voorzieningen ook overvol. De enige mogelijkheid
om de fiets te parkeren was om deze losstaand vlakbij het station neer te zetten, zoals
bezwaarde heeft gedaan. [NAAM] voert aan dat niet met borden stond aangegeven dat op die
wijze parkeren daar niet mocht-

- [NAAM] geeft aan dat uit de sticker die op haar fiets zat blijkt dat zij één uur de tijd heeft
gekregen om de fiets te verplaatsen. [NAAM] vindt dit een onredelijke termijn, vooral omdat
de meeste mensen die hun fiets bij het station parkeren - net als zij - forenzen zijn-
- [NAAM] voert aan dat zij op het station nog wel andere fietsen met een rode sticker aantrof
en dat het oneerlijk is dat de eigenaren van die fietsen langer de tijd kregen om hun fiets nog
ergens anders te parkeren-
- [NAAM] geeft aan dat afgezien van de irritatie en de onredelijkheid, het haar ook ontzettend
veel tijd heeft gekost omdat zij helemaal vanuit Amsterdam Zuid naar het Fietsdepot moest om
haar fiets terug te krijgen-
- [NAAM] verzoekt om tenminste de door haar aan het Fietsdepot betaalde
administratiekomsten van ? 22,50 vergoed te krijgen.

4. Horen van bezwaarde
Op 12 december 2018 heeft er telefonisch contact plaatsgevonden met bezwaarde. Kort samengevat
heeft bezwaarde haar bezwaren als volgt toegelicht:
-  Voorheen zette bezwaarde haar fiets altijd in de gratis gemeentelijke stalling nabij RAI, maar
vanwege verbouwing kan dat niet meer. Nu de stalling dicht is zijn er te weinig
parkeervoorzieningen voor fietsen beschikbaar. De voorzieningen die er zijn zitten altijd vol
of beschikken niet over de mogelijkheid om de fiets met een extern fietsslot aan vast te
zetten (wat zij graag doet in verband met diefstal of verplaatsing)-
- [NAAM] voert aan dat zij haar fiets op de best mogelijke wijze heeft geparkeerd. De fiets
stond in een rijtje naast een aantal andere fietsen, nergens aan vast en veroorzaakte geen
hinder voor passerende personen of werklui-
- [NAAM] gaf verder nog aan dat zij bekend is met de fietsvoorzieningen bij de Oost-ingang
van station RAI (toegang spoor), maar dat het niet op haar route ligt om daar te parkeren.

5. Juridisch kader
Ingevolge artikel 4.27, lid 3 en 4 Algemene Plaatselijke Verordening (APV) kan in het belang van de
veiligheid en ter voorkoming van hinder een gebied worden aangewezen waarin fietsen uitsluitend in
de daarvoor bestemde voorziening (lees: een fietsenrek/vak) mogen worden geparkeerd. Door het
intensief gebruik en hoge fietsparkeerdruk is het gebied rond het NS-station Amsterdam RAI door
het college van burgemeester en wethouders aangewezen als gebied waarin het verboden is om
fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25  en artikel 5:29 van de Algemene wet
bestuursrecht (Awb). Op grond hiervan kunt u een overtreding zelf beëindigen door het meevoeren
en opslaan van de fiets, nadat u de betrokkene in de gelegenheid heeft gesteld zelf de overtreding op
te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

1 Gemeenteblad van 3 mei 2016,nr 55896,  'Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte te
geven. Door middel van groene informatieborden wordt gewezen op het verbod om buiten de
rekken te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt dat
de fiets niet in een fietsvoorziening stond geparkeerd. [NAAM] betwist dit niet. Overtreding van
artikel 4.27 lid 4 APV staat hiermee vast en daarmee ook de bevoegdheid om de fiets van bezwaarde
te verwijderen.

Indien een fiets in een aangewezen gebied buiten een fietsvoorziening wordt aangetroffen, krijgt de
eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Uit het constateringsformulier en de foto's die zijn gemaakt bij de
verwijdering van de fiets blijkt dat de sticker op 12 oktober 2018 om 7:45 uur is aangebracht, en dat
de fiets op 12 oktober 2018 om 10:53 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

[NAAM] voert aan dat vanwege de verbouwing van de fietsenstalling bij NS-Station Amsterdam
RAI er te weinig parkeervoorzieningen beschikbaar zijn. De overgebleven voorzieningen staan altijd
overvol. [NAAM] heeft hierom haar fiets niet in een voorzieningen kunnen parkeren. De
commissie overweegt hiertoe het volgende.

Indien er op de betreffende locatie geen vrije plek voorhanden is betekent dit nog niet dat een fiets
buiten het rek mag worden geplaatst. Het is bekend dat de fietsparkeerdruk is het gebied rond NS-
Station Amsterdam RAI hoog is. Er is echter op loopafstand van het gebied vaak nog wel een
voorziening te vinden waar wel ruimte is om de fiets te parkeren. Ten aanzien van de verbouwing van
de fietsenstalling wordt opgemerkt dat de fietsenstalling bij NS-Station Amsterdam RAI sinds 21 juli
2018 gesloten is. In de stalling konden 500 fietsen geparkeerd worden. Vanwege de sluiting zijn in de
omgeving van het station extra fietsparkeerplekken gemaakt, namelijk: bij de groene zoom, de
tramlus en de Oost-ingang van NS-station Amsterdam RAI (toegang spoor). Deze extra
fietsparkeerplekken zijn wat verder van de hoofdingang van het station verwijderd, maar bieden vaak
nog wel veel ruimte om te parkeren. Dat bezwaarde het heeft nagelaten om zich te oriënteren op de
parkeermogelijkheden van fietsen na sluiting van de fietsenstalling of daar bewust niet geparkeerd
heeft, komt voor haar rekening. Tenslotte merkt de commissie op dat als alles volgens planning
verloopt in februari 2019 de vernieuwde fietsenstalling weer open gaat. In de stalling kunnen dan
1850 fietsen geparkeerd worden. De NS beheert dan de stalling.2

Verder voert bezwaarde aan dat nergens met borden stond aangegeven dat zij haar fiets niet
losstaand vlakbij het station mocht parkeren. De commissie overweegt hiertoe het volgende.

2 Gemeente Amsterdam, `Station RAI, renovatie', www.amsterdam.nl,
https://www.amsterdam.nl/projecten/stationrai/, geraadpleegd op 18 december 2018.

In de omgeving van NS-Station Amsterdam RAI staan diverse groene informatieborden waarmee
wordt gewezen op het verbod om buiten de rekken te parkeren. Door middel van informatieborden
wordt bovendien uitsluitend gewezen op het verbod om buiten de rekken te parkeren. Het zijn
namelijk niet de borden die het parkeerverbod in het leven roepen. Het is de bevoegdheid in de APV
en het Aanwijzingsbesluit die maken dat er een bepaald regime geldt in het gebied. Het al dan niet
aanwezig zijn van een bord op de exacte plek waar bezwaarde haar fiets parkeerde doet daarom niet
af aan de geldende regels. Hiertoe wordt nog verwezen naar de uitspraak van de Afdeling
bestuursrechtspraak van de Raad van State van 2 juli 2014.3

Verder voert bezwaarde aan dat een begunstigingstermijn van één uur een onredelijke termijn is.  De
commissie overweegt hiertoe het volgende.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Een langere begunstigingstermijn wordt gelet op
de druk op de openbare ruimte in het gebied en de aanzuigende werking van verkeerd geparkeerde
fietsen niet wenselijk geacht en zou in feite leiden tot het gedogen van overtredingen. Dat de
eigenaar van de fiets niet binnen die termijn de overtreding ongedaan heeft kunnen maken in
verband met bijvoorbeeld werktijden, doet daar niet aan af. Bovendien heeft de Rechtbank
Amsterdam met de uitspraak van 26 september 20184 te kennen gegeven dat het verlenen van een
begunstigingstermijn van één uur niet onredelijk is, in het geval van binnen het aangewezen gebied
buiten de daarvoor bestemde voorziening geparkeerde fietsen.

Verder voert bezwaarde aan dat het oneerlijk is dat andere fietsen met een rode sticker niet waren
meegenomen waardoor de eigenaren van die fietsen langer de tijd kregen om hun fiets nog ergens
anders te parkeren. [NAAM] doet hiermee impliciet een beroep op het gelijkheidsbeginsel. De
commissie overweegt hiertoe het volgende.

Het beroep op het gelijkheidsbeginsel slaagt niet. De handhavingscapaciteit is beperkt en daarom
kunnen niet alle fietsen die in aanmerking komen voor verwijdering tegelijkertijd worden
verwijderd. Dat andere fietsen niet zijn verwijderd, leid er niet toe dat de fiets van bezwaarde
onterecht is verwijderd.

Ten slotte voert bezwaarde aan dat zij haar fiets op de best mogelijke wijze heeft geparkeerd. De
fiets stond in een rijtje naast een aantal andere fietsen, nergens aan vast en veroorzaakte geen hinder
voor passerende personen of werklui. De commissie overweegt hiertoe het volgende.

De plek waar bezwaarde haar fiets heeft geparkeerd, valt onder het aangewezen gebied. Dit
betekent dat fietsen die buiten de daarvoor bestemde parkeervoorziening staan geparkeerd, kunnen
worden verwijderd. Het veroorzaken van hinder is hiervoor geen vereiste.

3 Raad van State, 2 juli 2014, ECLI:NL:RVS:2014:2398.
4 Rechtbank Amsterdam, 26 september 2018, ECLI:NL:RBAMS:2018:7511.

Nu is gebleken dat de overtreding vast staat, de juiste procedure is gevolgd en de bezwaren niet
worden gevolgd, wordt geconcludeerd dat bezwaarde niet in aanmerking komt voor een
kostenvergoeding.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mw. [NAAM]