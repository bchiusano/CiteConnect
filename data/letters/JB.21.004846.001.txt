Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.21.004846.001
Datum        1 juni 2021
Onderwerp    Advies naar aanleiding van het bezwaarschrift van [NAAM] college,

1. Inleiding
Op 17 februari 2021 om 11:10 uur heeft de handhaver, namens u, de fiets van [NAAM]
Schootbrugge (hierna: bezwaarde) verwijderd uit het gebied het NS-station Amsterdam Zuid
(Zuidplein) en opgeslagen bij het Fietsdepot. De fiets stond volgens het besluit niet geparkeerd in
de daarvoor bestemde voorziening. Het besluit is op 17 februari 2021 om 09:10 uur
bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat haar fiets is weggehaald bij het Zuidplein. Haar fiets stond op de
lijn van het vak. De fiets stond niet in de weg of in de loopruimte voor het
notarissenkantoor.
. [NAAM] vindt het daarnaast belachelijk dat dit om 09:00 uur in de ochtend wordt
gedaan, terwijl men weet dat mensen dan aan het werk zijn.
. [NAAM] heeft de fiets kapot teruggekregen met het kettingslot in het wiel gedraaid.
Het was onmogelijk om deze nog los te krijgen. Zij wenst de kosten hiervoor vergoed te
krijgen. [NAAM] verwijst naar een foto van de fiets op de website
www.verlorenofgevonden.nl.

4. Horen van bezwaarde
Op 26 mei 2021 is er telefonisch contact geweest met bezwaarde. [NAAM] heeft de bezwaren
uit het bezwaarschrift herhaald en benadrukt. Samengevat heeft bezwaarde verder het volgende
aangegeven:
.  De fiets stond binnen de voorziening. Zij snapt dat er wordt gehandhaafd op fietsen die
volledig buiten het vak of in de weg staan of zijn neergegooid. De fiets stond binnen de lijn
van het vak op de locatie.
.  Ten aanzien van het slot geeft bezwaarde aan dat het tussen het spatbord en het wiel
vastzat. Zij vindt het asociaal dat zij de fiets zo heeft teruggekregen. Zij heeft het slot
doorgeknipt omdat het niet meer los te krijgen was.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek of fietsnietje) mogen
worden geparkeerd. Door het intensief gebruik en hoge fietsparkeerdruk is het gebied rond het
NS-station Amsterdam Zuid het college van burgemeester en wethouders aangewezen als gebied
waarin het verboden is om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod op buiten de
parkeervoorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets van bezwaarde stond naast een
parkeervak. De fiets stond niet geparkeerd in een daarvoor bestemde parkeervoorziening. Voor
een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 17 februari 2021 om 09:10 uur is aangebracht, en dat de fiets op diezelfde dag om
11:10 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde geeft aan dat haar fiets is weggehaald bij het Zuidplein. Haar fiets stond op de lijn van
het vak. De fiets stond niet in de weg of in de loopruimte voor het notarissenkantoor. De fiets
stond binnen de voorziening. Zij snapt dat er wordt gehandhaafd op fietsen die volledig buiten het
vak of in de weg staan of zijn neergegooid. De fiets stond binnen de lijn van het vak op de locatie.
De commissie overweegt hiertoe het volgende.

Herhaald wordt dat uit het constateringsformulier en de foto's die zijn gemaakt bij de verwijdering
van de fiets, blijkt dat de fiets buiten de fietsvoorziening is aangetroffen. De fiets stond namelijk
naast een parkeervak en niet in het daarvoor bestemde fietsparkeervoorziening. Verder wordt
opgemerkt dat het helaas voorkomt dat fietsen door anderen worden verplaatst. Hoe vervelend
dit voor bezwaarde ook is, het is haar verantwoordelijkheid om de fiets zo te stallen dat dit niet
kan gebeuren. De fiets kan bijvoorbeeld in een fietsenrek op de locatie worden neergezet. Als een
(ketting)slot gebruikt wordt om de fiets aan het rek te bevestigen, kan dat slot zó bevestigd
worden dat niet te veel ruimte bestaat om de fiets uit het rek te halen.

De commissie overweegt dat de fiets van bezwaarde niet in een daarvoor bestemde
parkeervoorziening stond geparkeerd en verwijderd mocht worden. Het veroorzaken van hinder is
daarvoor niet van belang.

Bezwaarde vindt het daarnaast belachelijk dat dit om 09:00 uur in de ochtend wordt gedaan,
terwijl men weet dat mensen dan aan het werk zijn. De commissie overweegt hiertoe het
volgende.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Een langere begunstigingstermijn wordt gelet
op de druk op de openbare ruimte in het gebied en de aanzuigende werking van verkeerd
geparkeerde fietsen niet wenselijk geacht en zou in feite leiden tot het gedogen van

overtredingen. Dat de eigenaar van de fiets niet binnen die termijn de overtreding ongedaan heeft
kunnen maken in verband met bijvoorbeeld werktijden, doet daar niet aan af. Bovendien heeft de
Rechtbank Amsterdam met de uitspraak van 26 september 2018 te kennen gegeven dat het
verlenen van een begunstigingstermijn van één uur niet onredelijk is, in het geval van binnen het
aangewezen gebied buiten de daarvoor bestemde voorziening geparkeerde fietsen.2

Bezwaarde heeft de fiets kapot teruggekregen met het kettingslot in het wiel gedraaid. Het was
onmogelijk om deze nog los te krijgen. Zij wenst de kosten hiervoor vergoed te krijgen. [NAAM]
verwijst naar een foto van de fiets op de website www.verlorenofgevonden.nl. Het slot zat tussen
het spatbord en het wiel vastzat. Zij vindt het asociaal dat zij de fiets zo heeft teruggekregen. Zij
heeft het slot doorgeknipt omdat het niet meer los te krijgen was. De commissie overweegt
hiertoe het volgende.

Overwogen wordt dat bij het toepassen van bestuursdwang zorgvuldig te werk moet worden
gegaan en beschadiging moet worden vermeden. Uit het constateringsformulier en de foto's blijkt
dat de fiets van bezwaarde door Handhaving is aangetroffen met het kettingslot reeds tussen het
spatbord en het voorwiel. De commissie acht dan ook niet aannemelijk dat dit en de gestelde
schade door de verwijdering van Handhaving is ontstaan. De commissie adviseert daarom geen
kostenvergoeding toe te kennen.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mw. [NAAM] Rb Den Haag, 10 oktober 2016, ECLI:NL:RBDHA:2016:1216