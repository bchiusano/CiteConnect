Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.22.000864.001
Datum         5 augustus 26 juli 2022
Onderwerp     Advies naar aanleiding van het bezwaarschrift van [NAAM] college,

1. Inleiding
Op 12 januari 2022 heeft [NAAM] (hierna: [NAAM]) online een bezwaarschrift ingediend tegen
de verwijdering van zijn fiets. In dit advies leest u welke beslissing de commissie heeft genomen en
leggen wij uit waarom.

2. Ontvankelijkheid
Alvorens een bezwaarschift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Volgens de uitspraak van Rechtbank Den Haag van 10 oktober 2016 is de sticker op de fiets het
besluit.1 Op de foto's die op het moment van verwijderen van de fiets door de handhaver zijn
gemaakt, is te zien dat de fiets van [NAAM] voorzien was van een sticker. Het besluit is bekend
gemaakt op 31 augustus 2021. De termijn voor het indienen van het bezwaarschrift ving aan op 1
september 2021. Gelet op artikel 6:7 jo. 6:8 van de Algemene wet bestuursrecht (hierna: Awb) was
12 oktober 2022 de laatste dag waarop het bezwaarschrift kon worden ingediend. Het digitale
bezwaarschrift is ontvangen op 12 januari 2022. Daarmee staat vast dat het bezwaarschrift niet
tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het hem niet aan te rekenen is, dat hij te laat is met zijn
bezwaarschrift.

Bezwaarde is bij e-mail van 12 april 2022 in de gelegenheid gesteld om schriftelijk te laten weten
waarom het bezwaarschrift te laat is ingediend. Bij e-mail van 15 april 2022 heeft [NAAM]
hierop gereageerd en aangegeven het graag telefonisch te willen bespreken. Op 29 april 2022
heeft de behandelend jurist telefonisch contact gehad met [NAAM]. [NAAM] heeft daartoe
aangevoerd dat hij dacht dat hij na de verwijdering van zijn fiets nog zes weken de tijd had om
bezwaar te kunnen maken. De commissie overweegt hiertoe het volgende.

1 Rb Den Haag, 10 oktober 2016, ECLI:NL:RBDHA:2016:12168.

De commissie is van oordeel dat de door [NAAM] gegeven reden ter verklaring van de
termijnoverschrijding niet verschoonbaar kan worden geacht. Er wordt opgemerkt dat de fiets van
bezwaarde op 21 oktober 2021 is verwijderd en dat de fiets op 7 december 2021 bij [NAAM] is
thuisbezorgd. Hiermee staat vast dat [NAAM] in ieder geval op 7 december 2021 op de hoogte
was van de bezwaartermijn. [NAAM] heeft vervolgens op 12 januari 2022 online zijn
bezwaarschrift ingediend. [NAAM] heeft nadat hij op de hoogte was van de bezwaartermijn
nog 36 dagen gewacht met het indienen van het bezwaarschrift. De commissie is van mening dat
bezwaarde niet binnen redelijke termijn van twee weken nadat hij op de hoogte was gesteld van
de bezwaartermijn, zijn bezwaarschrift heeft ingediend en dat dit voor eigen rekening en risico
dient te blijven.

3. Advies
Op grond van het vorenstaande adviseert de commissie u:
.  Het bezwaarschrift van 12 januari 2022 ten aanzien van de fiets met barcode 1001082308
niet-ontvankelijk te verklaren-
.  Het bestreden besluit in stand te laten.

Adviseur,

Mevrouw [NAAM]