Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Griffienummer JB.18.006715.001
Datum        16 oktober 2018
Onderwerp    Advies naar aanleiding van het bezwaarschrift van  mevrouw [NAAM]

Geacht college,

1. Inleiding
Op 15 juni 2018 heeft de handhaver, namens u, de fiets van mevrouw [NAAM] (hierna:
bezwaarde) verwijderd van de locatie Vespuccistraat en opgeslagen bij het Fietsdepot. De fiets
met de barcode [BSN] stond volgens het besluit langer dan zes weken onafgebroken op
dezelfde plaats geparkeerd. Uit de foto's behorende bij het constateringsformulier blijkt dat het
besluit op 5 april 2018 bekend is gemaakt.

Tegen het besluit is op 27 juli 2018 een bezwaarschrift ingediend. Bij brief van 2 augustus 2018 is
de ontvangst van het bezwaarschrift bevestigd.

2. Advies
Ik adviseer u:
.  het bezwaar ontvankelijk te verklaren-
.  het bezwaar gegrond te verklaren-
.  het bestreden besluit te vernietigen-
.  een kostenvergoeding toe te kennen van ? 50,-, en voor het overige af te wijzen.

Hieronder leest u hoe ik tot dit advies ben gekomen.

3. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Tijdigheid
Volgens de uitspraak van rechtbank Den Haag van 10 oktober 2016 is de sticker op de fiets het
besluit waartegen bezwaar kan worden gemaakt1. Dit betekent dat de bezwaartermijn begint te
lopen één dag na het aanbrengen van de sticker op de fiets. Uit de foto van de sticker bij het
constateringsformulier  blijkt dat de sticker op 5 april 2018 is aangebracht. De termijn voor het

1 Rechtbank Den Haag, 10 oktober 2016, ECLI:NL:RBDHA:2016:12168.

indienen van het bezwaarschrift ving dus aan op 6 april 2018. Gelet op artikel 6:7 jo. 6:8 van de
Algemene wet bestuursrecht (Awb) was 18 mei 2018 de laatste dag waarop het bezwaarschrift kon
worden ingediend.

Uit de enveloppe behorende bij het bezwaarschrift blijkt dat de poststempel gedateerd is op 27 juli
2018 is en het bezwaarschrift door het stadsdeel is ontvangen op 30 juli 2018. Tevens heeft
bezwaarde op 27 juli 2018 een kopie van het bezwaarschrift afgegeven op het Stadsloket West.

Vaststaat dat het bezwaarschrift niet tijdig is ingediend. De vraag is vervolgens of de
termijnoverschrijding verschoonbaar is te achten. Slechts in zeer bijzondere gevallen wordt het
bezwaarschrift bij te late indiening in behandeling genomen. [NAAM] moet dan aantonen dat
het haar niet aan te rekenen is, dat zij te laat is met haar bezwaarschrift.

De commissie merkt op dat de fiets  door de handhaver is verwijderd op 15 juni 2018. De
bezwaartermijn was toen al ruim versterken. [NAAM] heeft telefonisch verklaard dat zij geen
sticker op de fiets heeft gezien. Verder heeft zij aangegeven dat zij op de laatste dag dat zij haar
fiets kon afhalen bij het Fietsdepot naar het Fietsdepot is gegaan om haar fiets af te halen.
Vervolgens heeft [NAAM] diezelfde dag  het bezwaarschrift ingediend.

Nu  de fiets ruim na afloop van de bezwaartermijn is verwijderd en [NAAM] binnen een redelijke
termijn na haar bezoek aan het Fietsdepot een bezwaarschrift heeft ingediend, is de commissie
van oordeel dat het [NAAM] niet aangerekend kan worden dat zij niet tijdig een bezwaar heeft
gemaakt.

Ondertekening
Het bezwaarschrift van 27 juli 2018 was niet ondertekend door [NAAM]. Op 2 augustus 2018
hebt u een herstel verzuim brief gestuurd. Op 14 augustus 2018 heeft [NAAM] in reactie hierop
alsnog een ondertekend exemplaar van haar bezwaarschrift overgelegd.

Gelet op het bovenstaande zal het bezwaarschrift inhoudelijk worden behandeld.

4. De bezwaren
Samengevat luidt het bezwaarschrift als volgt:
- [NAAM] bestrijdt dat haar fiets in strijd met de bepalingen van de Algemene
Plaatselijke Verordening (APV) gestald stond-
- [NAAM] stelt dat het besluit onzorgvuldig is, omdat geen begunstigingstermijn is
verleend. [NAAM] is bekend met de wijze van handhaven en controleert haar fietsen
regelmatig op stickers. [NAAM] geeft aan dat alleen van een begunstigingstermijn kan
worden afgezien indien er sprake is van een spoedeisende situatie. [NAAM] stelt dat
niet of onvoldoende is onderbouwd waarom sprake was van een spoedeisende situatie.
[NAAM] doet hierbij een beroep op de uitspraak van de Raad van State2 en Rechtbank
Utrecht3-

2 Raad van State, 12 mei 2010, ECLI:NL:RVS:2010:BM4174

- [NAAM] verzoekt om vergoeding van de volgende kosten: de in rekening gebrachte
kosten van bestuursdwang, kosten voor vervangend vervoer, kosten vanwege
beschadiging en administratieve kosten in verband met de behandeling van het bezwaar.
-  Tot slot wijst [NAAM] erop dat de fiets een maatschappelijk nuttig en milieuvriendelijk
vervoersmiddel is en dat de fiets verwijderd is uit een fietsenrek dat doorgaans amper
gevuld staat met fietsen.

5. Horen van [NAAM]
Op 10 oktober 2018 is er telefonisch contact geweest met [NAAM]. [NAAM] heeft haar
bezwaren als volgt toegelicht:
- [NAAM] was vanwege ziekte en omstandigheden pas op de laatste dag van de
bewaartermijn van haar fiets in de gelegenheid om haar fiets af te halen bij het Fietsdepot.
[NAAM] was enkel in de gelegenheid om de kosten voor het ophalen van de fiets in cash te
betalen. Op het Fietsdepot bleek haar echter dat er enkel gepind kon worden. [NAAM]
heeft hierom noodgedwongen haar fiets op het Fietsdepot achter moeten laten. [NAAM]
stelt dat haar geen termijn werd gegund voor het op een later tijdstip ophalen van haar fiets.
[NAAM] kan zich niet herinneren te zijn geïnformeerd over de optie om de fiets thuis te
laten bezorgen. [NAAM] heeft haar fiets niet meer teruggezien-
-  De fiets was aan het rek vastgezet met een duur slot, welke bij de verwijdering is doorgeknipt
en nu niet meer bruikbaar is. Het betrof een stevig kettingslot met een zwart met witte body
en een met plastic omhulde cilinderslotkop. [NAAM] weet niet meer voor welk bedrag zij
het slot heeft aangeschaft, maar geeft aan dat een dergelijk slot tussen de ? 70,- en ? 90,-
kost. [NAAM] verzoekt om een dergelijke vergoeding. [NAAM] heeft geen nieuw
fietsslot gekocht, aangezien zij nu geen fiets heeft om met een slot vast te zetten-
- [NAAM] geeft aan dat zij nu voor de zevende keer heeft ondervonden dat een van haar
fietsen door de gemeente is verwijderd. In vijf gevallen heeft ze haar fiets afgehaald bij het
Fietsdepot. In twee gevallen was de verwijdering terecht, maar in onderhavig geval zeker niet-
- [NAAM] geeft aan dat de wijze waarop de fiets geparkeerd stond geen overlast
veroorzaakte. [NAAM] stelt dat het fietsenrek waaruit de fiets is verwijderd doorgaans
amper gevuld staat met fietsen-
- [NAAM] geeft aan dat zij nauwlettend haar fiets en de fietsen in de buurt in de gaten houdt.
[NAAM] heeft opgemerkt dat fietsen soms worden gestickerd met data die helemaal niet
kloppen. Ook komt het voor dat fietsen veel later verwijderd worden dan de data die op de
sticker staat aangegeven met `wordt verwijderd vanaf'-
- [NAAM] geeft aan dat het fanatisme waarmee de gemeente fietsen weghaalt haar het
meest dwars zit. [NAAM] stelt dat de handhaving op fietsen compleet is doorgeschoten.
[NAAM] stelt dat er geen enkele aanleiding was om haar fiets te verwijderen en wijst op de
economisch winst die de gemeente maakt met het doorverkopen van fietsen die na
verwijdering niet worden opgehaald. [NAAM] voelt zich bedrogen en voorgelogen door de
gemeente. Daarbij komt dat aan haar als burger op het Fietsdepot geen uitstel werd gegeven
voor het op een later tijdstip ophalen van haar fiets, maar dat de gemeente wel recht heeft op
uitstel (bijvoorbeeld het verdagen van de beslistermijn)-

3 Rechtbank Arnhem, 15 juli 2011, ECLI:NL:RBUTR:2011:BR3500

- [NAAM] geeft verder aan dat zij erg van streek is geweest van het onterecht wegnemen
van haar fiets. [NAAM] is vanwege haar gezondheid afhankelijk van haar fiets. Ook heeft zij
haar fiets nodig voor het doen van haar dagelijkse boodschappen.

6. Juridisch kader
Ingevolge artikel 4.27 lid 2a Algemene Plaatselijke Verordening (APV) is het verboden om in een
door het college aangewezen gebied  langer te parkeren dan een door het college te bepalen
periode. Het gebied binnen de Ring A10 (met uitzondering van Noord) is door het college
aangewezen als gebied waar een fiets niet langer dan zes weken op dezelfde plaats mag parkeren,
zonder wezenlijke onderbreking.4

Verder zijn van toepassing artikel 5:21, artikel 5:24, artikel 5:25  en artikel 5:29 van de Awb. Op
grond hiervan kunt u een overtreding zelf beëindigen door het meevoeren en opslaan van de fiets,
nadat u de betrokkene in de gelegenheid heeft gesteld zelf de overtreding op te heffen. Tevens
kunt u de kosten hiervan in rekening brengen.

7. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

De locatie Vespuccistraat valt in het aangewezen gebied binnen de Ring A10. Op deze locatie
geldt een maximale parkeerduur van zes weken. Deze maximale parkeerduur geldt zowel binnen
als buiten de fietsparkeervoorzieningen. Met dit beleid wil de gemeente de bestaande
parkeerplekken beter benutten.

Uit informatie welke de commissie heeft opgevraagd bij de handhaver blijkt dat de fiets door de
handhaver op 4 mei 2018 van een onopvallend constateringsmiddel is voorzien. Verder blijkt uit de
foto's van de sticker bij het constateringsformulier dat de fiets gestickerd is geweest op 5 april
2018, waarna de fiets op 15 juni 2018 is verwijderd.

De commissie merkt op dat uit de foto's behorende bij het constateringsformulier niet blijkt dat
het constateringsmiddel op het moment van verwijdering van de fiets nog intact was. Daarbij
komt dat uit de verkregen informatie van de handhaver blijkt dat het aanbrengen van het
constateringsmiddel heeft plaatsgevonden na het plaatsen van de sticker. Hierdoor is niet vast
komen te staan dat de maximale parkeerduur van zes weken is overschreden. Concluderend stelt
de commissie vast dat niet met zekerheid te stellen is dat er sprake is van overtreding van 4.27 lid
2a APV. Gelet hierop adviseert de commissie het bezwaarschrift gegrond te verklaren en het
bestreden besluit te vernietigen.

1. Kostenvergoeding

4 Gemeenteblad van 3 mei 2016, nr. 55896,  'Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

Nu de commissie adviseert om het bezwaarschrift gegrond te verklaren en het bestreden besluit te
vernietigen bent u in beginsel aansprakelijkheid voor de door [NAAM] geleden schade die
voldoende verband houdt met het onrechtmatige besluit. Tegelijkertijd dient de eisende partij aan
schadebeperking te doen.

1.1          Afnemen fiets
Fietsen die door de gemeente worden verwijderd worden opgeslagen bij het Fietsdepot. Fietsen
die worden verwijderd omdat deze als ongebruikt zijn aangemerkt worden bij het Fietsdepot zes
weken bewaard. De bewaartermijnen zijn neergelegd in het Handboek Fietsparkeren, vastgesteld
door het college van burgemeester en wethouders op 8 maart 2016.5 Informatie over de opslag
van verwijderde fietsen bij het Fietsdepot en de bewaartermijnen van verwijderde fietsen is ook te
vinden op de website van de gemeente Amsterdam. Tevens is ook op de website te vinden dat de
kosten die zijn verbonden aan het ophalen van de fiets alleen met pin of creditcard kunnen worden
betaald. Verwacht mag worden dat [NAAM] zich oriënteert op de mogelijkheid om haar fiets na
verwijdering terug te krijgen. Het feit dat [NAAM] op de laatste dag van de bewaartermijn op
het Fietsdepot was en niet op de voorgeschreven wijze kon betalen voor het afhalen van de fiets, is
betreurenswaardig maar leidt niet tot het opschorten van de gebruikelijke bewaartermijn van de
fiets bij het Fietsdepot. Bovendien had [NAAM] van de mogelijkheid gebruik kunnen maken om
een afspraak te maken om haar fiets te laten thuisbezorgen. [NAAM] geeft aan dat zij niet meer
weet of zij over deze mogelijkheid is geïnformeerd door medewerkers van het Fietsdepot. De
commissie is echter van mening dat [NAAM] van deze mogelijkheid op de hoogte had kunnen
zijn als zij de eerder genoemde website had geraadpleegd. De kosten voor het laten thuisbezorgen
van haar fiets had zij dan middels deze bezwaarprocedure vergoed kunnen krijgen. Dat [NAAM]
niet met pin of creditcard kon betalen toen zij haar fiets wilde ophalen en er niet voor heeft
gekozen om haar fiets thuis te laten bezorgen moet voor haar risico blijven. De commissie stelt
vast dat nu [NAAM] haar fiets niet heeft afgenomen er geen administratiekosten in rekening
zijn gebracht die voor vergoeding in aanmerking komen. Verder ziet de commissie geen reden
alsnog een vergoeding toe te kennen, gelet op de schadebeperkingsplicht die [NAAM] heeft.

1.2.   Slot
Bezwaarde verzoekt om vergoeding van de geleden beschadigingen.  Uit het
constateringsformulier en de bijbehorende foto's blijkt dat ten behoeve van de verwijdering van
de fiets het slot is doorgeslepen. Nu de commissie adviseert om het bezwaarschrift gegrond te
verklaren en het bestreden besluit te vernietigen komt [NAAM] in aanmerking voor vergoeding
van het slot. [NAAM] heeft aangegeven geen aankoopbewijs te hebben van het slot, maar geeft
aan dat een dergelijk slot tussen de ? 70,- en ? 90,- kost. Uit het constateringsformulier en de
bijbehorende foto's leidt de commissie af dat het slot een ABUS fietsslot Iven Chain betreft wat bij
verschillende aanbieders te koop wordt aangeboden voor maximaal ? 50,- (110 cm variant). De
commissie adviseert u daarom om een bedrag van ? 50,- toe te kennen aan [NAAM] in verband
met de geleden schade aan het slot.

1.3.   Overige kosten

5 Gemeenteblad van 3 mei 2016, nr. 55896,  'Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

Verder heeft [NAAM] verzocht om vergoeding van de kosten voor vervangend vervoer en
gemaakte administratie kosten in verband met de behandeling van het bezwaar.

Ten aanzien van de kosten voor vervangend vervoer overweegt de commissie het volgende. Uit
het bezwaardossier blijkt niet dat [NAAM] kosten voor vervangend vervoer heeft gemaakt.
Bezwaarde heeft de claim niet verder onderbouwd met bewijsstukken. Ten aanzien van de
verzochte vergoeding van de gemaakte administratie kosten in verband met de behandeling van
het bezwaar overweegt de commissie dat de tijd die iemand kwijt is met het schrijven van het
bezwaar en alles wat daaruit voortvloeit gevolg is van deelname aan het maatschappelijk verkeer.
Uit de jurisprudentie valt af te leiden dat de tijd die [NAAM] heeft gestoken in het opstellen en
indienen van het bezwaarschrift, andere verletkosten en de mogelijke frustratie die dat het heeft
veroorzaakt niet voor vergoeding in aanmerking komen.6

Ten slotte merkt de commissie op dat zij de wijze waarop [NAAM] de handhaving van fietsen in
haar omgeving ervaart betreurt. De bezwaarprocedure laat echter geen ruimte voor de
afhandeling van klachten, daar bezwaarschriftencommissie uitsluitend het college van
burgemeester en wethouders adviseert over de afdoening van het bezwaarschrift. De commissie
wijst [NAAM] op de mogelijkheid van het indienen van een klacht. Op de website van de
gemeente Amsterdam is terug te lezen hoe een klacht kan worden ingediend.

Gelet op het bovenstaande adviseert de commissie opdracht te geven om het bedrag van ? 50,-
over te maken naar rekening ten name van [NAAM]

8.  Conclusie
Op grond van het voorgaande is de commissie van oordeel dat het bezwaar van 27 juli 2018 tegen
de fietsverwijdering van haar fiets gegrond is en dat het bestreden besluit dient te worden
vernietigd. [NAAM] komt in aanmerking voor een kostenvergoeding van ? 50,-.

Adviseur,

Mw. [NAAM] Gerechtshof Den Haag, 10 juni 2016, ECLI:NL:GHDHA:2014:21