Advies van de bezwaarschriftencommissie Juridisch Bureau

Aan        Het college van burgemeester en wethouders van de gemeente Amsterdam
Zaaknummer JB.19.005573.001 en JB.19.005574.001
Datum      17 juni 2019
Onderwerp  Advies naar aanleiding van het bezwaarschrift van mevrouw [NAAM] college,

1. Inleiding
Op 1 april 2019 heeft de handhaver, namens u, de fietsen van mevrouw [NAAM] (hierna:
bezwaarde) verwijderd van de locatie Hunzestraat en opgeslagen bij het Fietsdepot. De fietsen
(met barcodes [BSN] en [BSN]) stonden volgens de besluiten langer dan zes weken
onafgebroken op dezelfde plaats geparkeerd. De besluiten zijn op 4 maart 2019 bekendgemaakt.

Tegen deze besluiten is tijdig een bezwaarschrift ingediend. Bij brief van 10 april 2019 is de
ontvangst van het bezwaarschrift bevestigd.

2. Advies
De commissie adviseert u:
.  Het bezwaar ontvankelijk te verklaren-
.  het bezwaar ongegrond te verklaren-
.  de bestreden besluiten in stand te laten-
.  een schadevergoeding van ? 15,- toe te kennen, en voor het overige af te wijzen.

Hieronder leest u hoe de commissie tot dit advies is gekomen.

3. De bezwaren
In het bezwaarschrift is - samengevat weergegeven - het volgende aangevoerd.
- [NAAM] stelt dat beide fietsen geen waarschuwingslabel hadden en dat de fietsen
bijna dagelijks werden gebruikt-
- [NAAM] was dan ook erg verrast dat beide fietsen waren verwijderd. Voor het ophalen
van de fietsen moest bezwaarde ? 45,- betalen en de fietsen waren beschadigd.
[NAAM] verzoekt om vergoeding van de ? 45,- en om een vergoeding van de schade
aan de kettingkast van ? 15,- en aan het slot van ? 60,--
- [NAAM] vraagt om uitleg waarom de fietsen zijn verwijderd ondanks dat er geen labels
op zaten. Er zijn ook geen foto's gemaakt van de fietsen. Er kan dus niet worden
aangetoond dat de fietsen niet gebruikt zijn-

- [NAAM] is van mening dat de gemeente niet rechtvaardig heeft gehandeld.
4. Horen van bezwaarde
Op 13 juni 2019 is er telefonisch contact geweest met bezwaarde. [NAAM] heeft aangegeven
geen gebruik te willen maken van een hoorzitting. Derhalve wordt dit telefoongesprek beschouwd
als telefonische hoorzitting. [NAAM] heeft tijdens dit gesprek in aanvulling op haar
bezwaarschrift het volgende aangevoerd.
- [NAAM] geeft aan dat zij de fietsen gebruikte. De fietsen werden misschien niet heel
vaak gebruikt, maar waren wel in gebruik. Zij parkeerde de fietsen steeds op dezelfde plek
voor haar huis. Zij begreep niet waarom de fietsen waren verwijderd-
-  Toen zij de stickers op de fietsen zag, heeft zij die eraf gehaald. [NAAM] weet zeker dat
er daarna geen stickers meer op de fietsen hebben gezeten-
-  Toen zij erachter kwam dat de fietsen waren verwijderd, had zij de gemeente gebeld.
De gemeente had geen foto's of bewijs. [NAAM] stelt dat de gemeente niet kan weten
dat de fietsen niet gebruikt zijn als er geen bewijs is. De gemeente kon ook niet
bevestigen of de fietsen daar waren, dus is zij naar het Fietsdepot gegaan. Omdat er geen
foto's waren, kon zij niet begrijpen waarom de fietsen verwijderd waren. Het terughalen
van de fietsen heeft bezwaarde veel moeite gekost en zij moest vrij nemen van werk-
- [NAAM] geeft desgevraagd aan dat de Batavus (met barcode [BSN]) schade heeft
aan de kettingkast. Deze schade heeft zij niet laten repareren.

Aan bezwaarde is uitgelegd waarom de fietsen zijn verwijderd en hoe de handhaver te werk gaat
bij het verwijderen van fietsen op grond van de zes weken-regel. Daarnaast is aan bezwaarde
gevraagd of zij de constateringsformulieren en de bijbehorende foto's wil ontvangen.
Bezwaarde gaf aan dat zij in eerste instantie geen bewijs heeft gezien en het daarom niet begreep,
maar dat zij er vertrouwen in heeft dat het klopt en dat zij het nu beter begrijpt. Daarom is het niet
nodig om de foto's te sturen.

Verder is bezwaarde in de gelegenheid gesteld om bewijsstukken aan te leveren waaruit blijkt dat
de schade aan de kettingkast is ontstaan tijdens het verwijderen, het vervoer of opslag van de
fiets. [NAAM] geeft aan dat zij nog foto's stuurt van deze schade. Bij e-mailbericht van 17 juni
2019 heeft bezwaarde een foto van de schade aan de kettingkast overgelegd.

5. Juridisch kader
Ingevolge artikel 4.27, lid 2a, van de Algemene Plaatselijke Verordening (hierna: APV) is het
verboden om in een door het college aangewezen gebied langer te parkeren dan een door het
college te bepalen periode. Het gebied binnen de Ring A10 (met uitzondering van Noord) is door
het college aangewezen als gebied waar een fiets niet langer dan zes weken op dezelfde plaats
mag parkeren, zonder wezenlijke onderbreking1.

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (hierna: Awb). Op grond hiervan kunt u een overtreding zelf beÃ«indigen door

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'

het meevoeren en opslaan van de fiets, nadat u de betrokkene in de gelegenheid heeft gesteld zelf
de overtreding op te heffen. Tevens kunt u de kosten hiervan in rekening brengen.
6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fietsen volgens de juiste procedure heeft plaatsgevonden.

De locatie Hunzestraat valt in het aangewezen gebied binnen de Ring A10. Op deze locatie geldt
een maximale parkeerduur van zes weken. Deze maximale parkeerduur geldt zowel binnen als
buiten de fietsparkeervoorzieningen. Met dit beleid wil de gemeente de bestaande
parkeerplekken beter benutten.

Bezwaarde stelt dat de gemeente niet kan weten dat de fietsen niet gebruikt zijn als er geen
bewijs is. Uit de constateringsformulieren blijkt echter dat de fietsen van bezwaarde langer dan
zes weken zonder wezenlijke onderbreking geparkeerd zijn geweest. Gebleken is dat de fietsen
van bezwaarde op 18 januari 2019 door de handhavers van een onopvallend constateringsmiddel
zijn voorzien. Op 4 maart 2019 is gecontroleerd of de fietsen van hun plek zijn geweest. Uit het
intact zijn van het constateringsmiddel bleek dat bezwaarde de fietsen in de tussenliggende
periode niet heeft gebruikt.

Overtreding van artikel 4.27, lid 2a, APV staat hiermee vast.

In een gebied met een maximale parkeerduur van zes weken krijgt de eigenaar vanaf het
aanbrengen van de sticker zeven dagen de tijd om de overtreding op te heffen door de fiets te
gebruiken. Uit de constateringsformulieren blijkt dat de stickers op 4 maart 2019 zijn aangebracht,
en dat de fietsen op 1 april 2019 zijn verwijderd. Uit de foto's die door de handhavers zijn gemaakt
op het moment van verwijdering blijkt dat de aangebrachte constateringsmiddelen nog intact
waren.

Hieruit volgt dat u de juiste procedure heeft gevolgd bij het verwijderen van de fietsen.

Bezwaarde stelt zich op het standpunt dat de fietsen niet regelmatig werden gebruikt, maar wel in
gebruik waren. In dit verband overweegt de commissie dat bezwaarde met deze enkele stelling
niet aannemelijk heeft gemaakt dat de fietsen zijn gebruikt. Wanneer de fietsen worden gebruikt,
verdwijnt het constateringsmiddel. Uit de foto's die op het moment van verwijderen van de fietsen
door de handhavers zijn gemaakt, blijkt dat de constateringsmiddelen bij verwijdering nog intact
waren. De constateringmiddelen bevonden zich op de achterband onder het spatbord van de
fietsen. Uit het intact zijn van de constateringsmiddelen blijkt dat de fietsen langer dan zes weken
op dezelfde plaats stonden geparkeerd, zonder wezenlijke onderbreking.

Daarnaast voert bezwaarde aan dat toen zij de stickers op de fietsen zag, zij deze eraf heeft
gehaald. Zij weet zeker dat er daarna geen stickers meer op de fietsen hebben gezeten.
Hiertoe overweegt de commissie het volgende.

Uit vaste jurisprudentie blijkt dat de sticker op de fiets het besluit is.2 Uit de
constateringsformulieren blijkt dat de fietsen gestickerd zijn geweest op 18 januari 2019. Op het
moment van verwijderen op 1 april 2019 zijn vervangende stickers op de fietsen aangebracht,
omdat de op 18 januari 2019 aangebrachte stickers niet langer op de fietsen zaten. Dat het om een
vervangende sticker gaat, blijkt uit het cijfer 2 wat op de stickers vermeld staat.

Ten aanzien van de stelling van bezwaarde dat het terughalen van de fietsen haar veel moeite
heeft gekost en zij hiervoor vrij nemen van werk, merkt de commissie op dat er ook de
mogelijkheid bestaat om de fietsen thuis te laten bezorgen door het Fietsdepot. Het is
betreurenswaardig dat het zo moeizaam ging en dat bezwaarde niet de documenten of foto's
kreeg waar zij om vroeg. Dit is ongebruikelijk, maar leidt echter niet toe dat de bezwaren van
bezwaarde gehonoreerd kunnen worden.

Schadevergoeding
Bezwaarde stelt dat tijdens de verwijdering, het transport of het opslaan van de fiets met fietscode
[BSN] schade is ontstaan. De kettingkast van deze fiets zou kapot zijn. Zij verzoekt om de
schade van ? 15,- te vergoeden. Ook is het slot van bezwaarde doorgeknipt en heeft zij de
administratiekosten aan het Fietsdepot moeten betalen.

Overwogen wordt dat bij het toepassen van bestuursdwang zorgvuldig te werk moet worden
gegaan en beschadiging moet worden vermeden. [NAAM] is de gelegenheid geboden om het
door haar gestelde te onderbouwen met stukken. [NAAM] stelt dat de kettingkast stuk is.
Op de foto's die zijn gemaakt op het moment van verwijdering blijkt dat deze schade nog niet
aanwezig was. De commissie is van oordeel dat bezwaarde met de door haar overgelegde foto
voldoende aannemelijk heeft gemaakt dat deze schade is ontstaan gedurende het transport of
opslag van de fiets. De commissie adviseert daarom om een vergoeding van ? 15,- toe te kennen
wegens de tijdens de verwijdering ontstane schade aan de kettingkast. De commissie acht ? 15,-
hiertoe een redelijk bedrag.

Ten aanzien van het opengebroken slot en de administratiekosten van het Fietsdepot, wordt
overwogen dat bezwaarde alleen in aanmerking komt voor een vergoeding, indien blijkt dat niet
de juiste procedure voor verwijdering is gevolgd. Hiervan is geen sprake.

7.  Conclusie
Gelet op het voorgaande is de commissie van oordeel dat het bezwaar ongegrond is en dat de
bestreden besluiten in stand dienen te blijven. [NAAM] komt in aanmerking voor een
schadevergoeding van ? 15,-.

Adviseur,

[NAAM] Rb Den Haag, 10 oktober 2016, ECLI:NL:RBDHA:2016:121