Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.21.015768.001
Datum         134 december 2021
Onderwerp     Advies naar aanleiding van het bezwaarschrift van [NAAM]

Geacht college,

1. Inleiding
Op 16 augustus 2021 heeft de handhaver, namens u, de fiets van [NAAM] (hierna: [NAAM])
verwijderd van de locatie Kattenburgerplein te Amsterdam en opgeslagen bij het Fietsdepot. De
fiets stond volgens het besluit langer dan zes weken onafgebroken op dezelfde plaats geparkeerd.
Het besluit is op 3 augustus 2021 bekendgemaakt. Tegen dit besluit is tijdig een bezwaarschrift
ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] geeft aan dat hij gefilmd heeft hoe hij de sticker verwijderd van een dure
zeldzame vintage racefiets van zijn vader. Ondanks de verwijdering van de sticker, is de
fiets toch meegenomen. De fiets stond vast aan een stadsfiets van [NAAM]. Deze fiets
is niet weggehaald.
. [NAAM] heeft een video-opname gestuurd van de sticker verwijdering.

4. Horen van [NAAM]
Op 9 december 2021 is er telefonisch contact geweest met [NAAM]. [NAAM] heeft
ingestemd met telefonisch horen. Tijdens dit gesprek heeft [NAAM] zijn bezwaargronden
herhaald en benadrukt. Verder heeft [NAAM] samengevat het volgende aangevoerd:
. [NAAM] vertelde dat hij geen bewijs of notificatie had ontvangen dat de fiets
verwijderd was. [NAAM] wist daardoor niet of de fiets verwijderd of gestolen was.

. [NAAM] verklaarde dat hij de fiets wel had gebruikt. [NAAM] gaf aan dat het een
oude fiets was die hij gebruikt om naar de Albert Heijn en naar zijn broertje te fietsen.
[NAAM] gaat meerdere malen per week naar zijn broertje die 50 meter verderop
woont. [NAAM] is bekend met de witte krijtstreep methode. [NAAM] gaf aan dat hij
de witte krijtstreep er niet af kreeg. [NAAM] denkt dat hij geen bewijs heeft van het
gebruik van de fiets.
. [NAAM] gaf ook aan dat er in 2018 een uitspraak is gedaan door de kantonrechter dat
de witte krijtstreep methode van de gemeente niet was onderbouwd. In deze zaak ging
het om een elektrische fiets waarbij ze geprobeerd hadden om de witte krijtstreep weg te
krijgen. Deze persoon kreeg uiteindelijk gelijk. [NAAM] gaf ook aan dat er een artikel
was van het Parool waar werd gezegd dat de gemeente Amsterdam daarna nog steeds
gebruik maakt van de methode.
. [NAAM] gaf ook aan dat de enkele weken ervoor ook de fietsen van zijn huisgenoten
zijn gemarkeerd. Maar deze fietsen zijn uiteindelijk niet meegenomen. Ook is de fiets die
achter de gouden fiets van [NAAM] stond niet meegenomen. Terwijl als [NAAM] de
gouden fiets niet gebruikt zou hebben, dat de fiets erachter ook niet gebruikt zou zijn.

[NAAM] heeft na het telefonische gesprek per e-mail de uitspraak doorgestuurd en een video-
opname van de fietsen van de huisgenoten van [NAAM]. Op de video is te zien dat de fietsen op
een andere plek staan en dat de fietsen van de huisgenoten ook zijn gemarkeerd.

5. Juridisch kader
Ingevolge artikel 4.27 lid 2a van de Algemene Plaatselijke Verordening (APV) is het verboden om
in een door het college aangewezen gebied langer te parkeren dan een door het college te bepalen
periode. Het gebied binnen de Ring A10 (met uitzondering van Noord) is door het college
aangewezen als gebied waar een fiets niet langer dan zes weken op dezelfde plaats mag parkeren,
zonder wezenlijke onderbreking.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
De locatie Kattenburgerplein valt in het aangewezen gebied binnen de Ring A10. Op deze locatie
geldt een maximale parkeerduur van zes weken. Deze maximale parkeerduur geldt zowel binnen

1 Gemeenteblad 13 maart 2020, nr. 65635, 'Besluit van burgemeester en wethouders van de gemeente Amsterdambetreffende
aanwijzing van stadsdeel Centrum als gebied met een maximale(brom-)fietsparkeerduur van zes weken, met uitzondering van
het gebied rond NS-station Amsterdam Centraal- de aanwijzing van gebied Leidseplein en omgeving als gebied waar fietsen en
bromfietsen uitsluitend geplaatst mogen worden in de voor die categorie bestemde parkeervoorzieningen'.

als buiten de fietsparkeervoorzieningen. Met dit beleid wil de gemeente de bestaande
parkeerplekken beter benutten.

Uit het constateringsformulier blijkt dat de fiets van [NAAM] langer dan zes weken zonder
wezenlijke onderbreking geparkeerd is geweest. Gebleken is dat de fiets van [NAAM] op 7 juni
2021 door de handhavers van een onopvallend constateringsmiddel is voorzien. Op 3 augustus
2021 is gecontroleerd of de fiets van zijn plek is geweest. Uit het intact zijn van het
constateringsmiddel bleek dat [NAAM] haar fiets in de tussenliggende periode niet heeft
gebruikt.

Overtreding van artikel 4.27 lid 2a van de APV staat hiermee vast.

In een gebied met een maximale parkeerduur van zes weken krijgt de eigenaar vanaf het
aanbrengen van de sticker zeven dagen de tijd om de fiets te gebruiken. Uit het
constateringsformulier blijkt dat de sticker op 3 augustus 2021 is aangebracht, en dat de fiets op 16
augustus 2021 is verwijderd. Uit de foto's, die door de handhavers zijn gemaakt op het moment
van verwijdering, blijkt dat het aangebrachte constateringsmiddel nog intact was.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] geeft aan dat hij gefilmd heeft hoe hij de sticker verwijderd van de racefiets. Ondanks
de verwijdering van de sticker, is de fiets toch meegenomen. [NAAM] geeft aan dat hij de fiets
wel had gebruikt. [NAAM] gebruikte de fiets om naar de Albert Heijn en naar zijn broertje te
fietsen. [NAAM] gaf aan dat hij de witte krijtstreep er niet af kreeg. [NAAM] geeft aan dat er
in 2018 een uitspraak is gedaan van de kantonrechter dat de witte krijtstreep methode van de
gemeente niet was onderbouwd en volgens een artikel van het Parool wordt de methode ondanks
de uitspraak nog steeds gebruikt. De commissie overweegt hiertoe het volgende.

Overwogen wordt dat als de gemeente een sticker op de fiets heeft geplakt, de sticker dient te
worden verwijderd én de fiets in gebruik dient te worden genomen. De sticker van de fiets halen of
de fiets verplaatsen is niet voldoende om verwijdering te voorkomen. De fiets moet gebruikt
worden. De commissie stelt vast dat op de foto's, die door Handhaving zijn gemaakt op het
moment van verwijdering, een heldere witte krijtstreep zichtbaar is onder het spatbord. Uit het
intact zijn van het constateringsmiddel blijkt dat de fiets langer dan zes weken op dezelfde locatie
stond geparkeerd, zonder wezenlijke onderbreking. [NAAM] heeft aangegeven dat hij de fiets
voor de verwijdering door Handhaving nog meerdere keren heeft gebruikt. Deze stelling heeft
bezwaarde niet met stukken onderbouwd. Dat [NAAM] de fiets heeft gebruikt, acht de
commissie dan ook niet aannemelijk. Ook merkt de commissie op dat in de uitspraak, waar
bezwaarde naar verwijst, niet blijkt dat de wijze van handhaving ondeugdelijk is. De rechtbank
Amsterdam heeft in deze uitspraak geoordeeld dat de betrouwbaarheid van de gehanteerde
werkwijze niet is onderbouwd met objectieve gegevens.[1] De commissie merkt op dat, na de

[1] ECLI:NL:RBAMS:2018:6527.

betreffende uitspraak, de objectieve gegevens ter onderbouwing van de gehanteerde werkwijze
zijn aangeleverd.

[NAAM] geeft aan dat de enkele weken ervoor ook de fietsen van zijn huisgenoten zijn
gemarkeerd. Maar deze fietsen zijn uiteindelijk niet meegenomen. De fiets die aan de racefiets
van [NAAM] vaststond is ook niet weggehaald. Terwijl als [NAAM] de gouden fiets niet
gebruikt zou hebben, de fiets erachter ook niet gebruikt zou zijn. De commissie overweegt hiertoe
het volgende.

[NAAM] beroept zich op het gelijkheidsbeginsel. Overwogen wordt dat dit beroep op het
gelijkheidsbeginsel niet slaagt. De handhavingscapaciteit is beperkt en daarom kunnen niet alle
fietsen die niet correct geparkeerd zijn tegelijkertijd worden verwijderd. Dat andere fietsen niet
zijn verwijderd, leidt er niet toe dat [NAAM] zijn fiets onterecht is verwijderd.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mw. [NAAM]