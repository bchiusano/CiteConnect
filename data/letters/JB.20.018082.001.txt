Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.20.018082.001
Datum        10 december 2020
Onderwerp    Advies naar aanleiding van het bezwaarschrift van [NAAM] college,

1. Inleiding
Op 12 oktober 2020 om 18:03 uur heeft de handhaver, namens u, de fiets van [NAAM]
(hierna: bezwaarde) verwijderd uit het gebied rond het Rembrandtplein (Herengracht) en
opgeslagen bij het Fietsdepot. De fiets stond volgens het besluit niet geparkeerd in de daarvoor
bestemde voorziening. Het besluit is op 12 oktober 2020 om 17:00 uur bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
.  Allereerst is het belangrijk te vermelden dat de controle op foutgeparkeerde fietsen en
asociaal gedrag uiterst belangrijk is. [NAAM] is woonachtig op het Thorbeckeplein. Het
weghalen van fietsen die het plein vervuilen zien bezwaarde en de medebewoners dan
ook als een belangrijke taak en een goede zaak. De bewoners zijn blij en dankbaar voor
het weghalen van fietsen en inperken van overlast. Het is dan ook met een lichte
teleurstelling dat bezwaarde het bezwaar schrijft-
.  De leefbaarheid van de stad en het voorkomen van antisociaal gedrag is een streven van
de gemeente Amsterdam, en voor zover begrijpt bezwaarde de grote drijfveer achter de
gemeenteafdeling in kwestie. Het feit dat er in een korte tijdsspan vooral fietsen zijn

weggehaald van bewoners staat hier volgens bezwaarde lijnrecht tegenover. Deze
mensen waarborgen met liefde de leefbaarheid van hun buurt-
.  Ter verduidelijking van de situatie merkt bezwaarde op dat er op locatie Thorbeckeplein
en Herengracht momenteel een groot tekort aan fiets -en scootervakken is. De bewoners
ondervinden hiervan geregeld ongemak. Daarentegen snappen bezwaarde en de
medebewoners de moeilijke situatie met de beperkte ruimte in ogenschouw nemend.
Ondanks het begrip moeten volgens bezwaarde ook de bewoners hun fiets kunnen
parkeren in een straal van 30 meter van hun huis in het kader van leefbaarheid in het
centrum-
.  De oplossing die zich volgens bezwaarde aandraagt is het parkeren van de fietsen tussen
het einde van de rekken en de zijhekken langs de kade. Dit is een kleine loze ruimte waar
geen doorgang nodig is om welke reden dan ook, en waar niemand ooit loopt. Tot kort
geleden waren mensen dan ook in de veronderstelling dat dit niet strafbaar was. Het is
namelijk zeker niet antisociaal, het beschadigt geen goederen, het belemmert geen
doorgang, het verhindert geen doorstroming en het verslechtert het overzicht niet-
.  Het einddoel van de gemeente met betrekking tot het handhaven van verkeerd
geparkeerde fietsen, zou naar zijn mening, de leefbaarheid van de stad moeten zijn.
[NAAM] denkt dat dit ook het geval is. De onmogelijkheid om een fiets te parkeren
voor bewoners is daar niet in lijn mee. Toch is hierin zoals genoemd een middenweg
gevonden. Veel bewoners zetten de fiets net naast de rekken op de genoemde niet
storende plek. Deze fietsen weghalen vergroot de leefbaarheid niet, maar perkt deze juist
in-
. [NAAM] snapt dat handhavers het verschil niet kunnen zien tussen fietsen van
bewoners en toeristen, en pleit zeker niet dat daar een verschil tussen moet zijn.
[NAAM] probeert met de beschrijving duidelijk te maken dat de bewoners tot een
weloverwogen beslissing worden gedwongen en in tegenstelling tot toeristen niet voor
een asociale oplossing gaan-
.  Tenslotte geeft bezwaarde aan dat bewoners, die door een tekort aan voorzieningen een
gepaste en niet storende oplossing zoeken, niet de dupe zouden moeten zijn van de
handhaving. Daarentegen zouden handhaving en de bewoners na moeten denken en
samen moeten werken om deze prachtige stad en specifiek het prachtige stadscentrum
zo leefbaar mogelijk te houden.

4. Horen van bezwaarde
Bezwaarde heeft bij het bezwaarschrift geen telefoonnummer doorgegeven. Per e-mail en per
brief van 2 december 2020 heeft de behandelend jurist bezwaarde in de gelegenheid gesteld
contact op te nemen om het bezwaarschrift toe te lichten en/of vragen te stellen. [NAAM] heeft
hierop niet gereageerd. Het advies is gebaseerd op de beschikbare stukken in het dossier.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek of fietsnietje) mogen

worden geparkeerd. Door het intensief gebruik en hoge fietsparkeerdruk is het gebied rond het
Rembrandtplein door het college van burgemeester en wethouders aangewezen als gebied waarin
het verboden is om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het gebied gebruik maken de ruimte
te geven. Door middel van informatieborden wordt gewezen op het verbod op buiten de
parkeervoorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets stond aan een reling naast de
gracht geparkeerd en niet in de daarvoor bestemde parkeervoorziening. Voor een handhaver is
bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 12 oktober 2020 om 17:00 uur is aangebracht, en dat de fiets op diezelfde dag om
18:03 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren

1 Gemeenteblad 15 juni 2020, nr. 149850, ' Besluit van burgemeester en wethouders van de gemeente Amsterdambetreffende de
wijziging van 'Aanwijzingsbesluit fiets- en brommerparkeren Rembrandtplein en omgeving op grond van art. 4.27 lid 3 APV'.

Bezwaarde is woonachtig op het Thorbeckeplein. Het weghalen van fietsen die het plein vervuilen
zien bezwaarde en de medebewoners dan ook als een belangrijke taak en een goede zaak. Op
locatie Thorbeckeplein en Herengracht is momenteel een groot tekort aan fiets -en
scootervakken. De bewoners ondervinden hiervan geregeld ongemak. Daarentegen snappen
bezwaarde en de medebewoners de moeilijke situatie met de beperkte ruimte in ogenschouw
nemend. Ondanks het begrip moeten volgens bezwaarde ook de bewoners hun fiets kunnen
parkeren in een straal van 30 meter van hun huis in het kader van leefbaarheid in het centrum. De
oplossing die zich volgens bezwaarde aandraagt is het parkeren van de fietsen tussen het einde
van de rekken en de zijhekken langs de kade. Dit is een kleine loze ruimte waar geen doorgang
nodig is om welke reden dan ook, en waar niemand ooit loopt. Tot kort geleden waren mensen
dan ook in de veronderstelling dat dit niet strafbaar was. Het is namelijk zeker niet antisociaal, het
beschadigt geen goederen, het belemmert geen doorgang, het verhindert geen doorstroming en
het verslechtert het overzicht niet. De commissie overweegt hiertoe het volgende.

De commissie heeft contact gehad met de gebiedsmakelaar over de door situatie op de locatie. De
gebiedsmakelaar geeft aan dat er in maart 2020 een bewonersbrief is verstuurd over het
aanpassen van de fiets -en scootervakken. Zij merkt op dat, in deze periode met de maatregelen
tegen COVID-19 en de sluiting van de horeca, er juist voldoende parkeervoorzieningen voor
fietsen op de locatie zijn. Ook zijn er op korte afstand van de locatie twee gemeentelijke
fietsenstallingen beschikbaar waar de fiets ook correct geparkeerd kan worden.

De commissie overweegt dat een parkeerplek waarschijnlijk niet altijd direct voor de woning van
bezwaarde en andere bewoners beschikbaar zal zijn. De commissie merkt op dat op de website
https://www.amsterdam.nl/parkeren-verkeer/fiets/parkeren/ ook de parkeerplekken voor fietsen
zijn weergegeven. De fiets kan bijvoorbeeld worden neergezet in een fietsenstalling of fietsenrek
op wat meer afstand van de locatie. Ook kan de fiets geparkeerd worden op een locatie waar het
verbod buiten de voorziening parkeren niet geldt. De plek waar bezwaarde zijn fiets heeft
geparkeerd, valt onder het aangewezen gebied. Dit betekent dat fietsen die buiten de daarvoor
bestemde parkeervoorziening staan geparkeerd, kunnen worden verwijderd. Het veroorzaken van
hinder of een belemmering is hiervoor geen vereiste. Herhaald wordt dat de fiets van bezwaarde
aan een reling naast de gracht stond en dus niet in een daarvoor bestemde voorziening stond
geparkeerd. De fiets mocht daarom verwijderd worden. De commissie volgt bezwaarde niet in zijn
bezwaren.

Bezwaarde geeft aan dat de leefbaarheid van de stad en het voorkomen van antisociaal gedrag
een streven is van de gemeente Amsterdam, en voor zover begrijpt hij de grote drijfveer achter de
gemeenteafdeling in kwestie. Het feit dat er in een korte tijdsspan vooral fietsen zijn weggehaald
van bewoners staat hier volgens bezwaarde lijnrecht tegenover. Deze mensen waarborgen met
liefde de leefbaarheid van hun buurt. De commissie overweegt hiertoe het volgende.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in

staat te stellen de overtreding ongedaan te maken, ongeacht de locatie of de eigenaar van de
fiets. Een langere begunstigingstermijn wordt gelet op de druk op de openbare ruimte in het
gebied en de aanzuigende werking van verkeerd geparkeerde fietsen niet wenselijk geacht en zou
in feite leiden tot het gedogen van overtredingen. Dat de eigenaar van de fiets niet binnen die
termijn de overtreding ongedaan heeft kunnen maken, doet daar niet aan af. Bovendien heeft de
Rechtbank Amsterdam met de uitspraak van 26 september 2018 te kennen gegeven dat het
verlenen van een begunstigingstermijn van één uur niet onredelijk is, in het geval van binnen het
aangewezen gebied buiten de daarvoor bestemde voorziening geparkeerde fietsen.2

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt in niet in aanmerking voor een
kostenvergoeding.

Adviseur,

Mw. [NAAM] Rb Amsterdam, 26 september 2018, ECLI:NL:RBAMS:2018:751