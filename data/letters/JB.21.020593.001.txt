Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.21.020593.001
Datum         4 januari 2022
Onderwerp     Advies naar aanleiding van het bezwaarschrift van [NAAM]

Geacht college,

1. Inleiding
Op 4 oktober 2021 heeft [NAAM] (hierna: bezwaarde) online een bezwaarschrift ingediend tegen
de verwijdering van haar fiets. In dit advies leest u welke beslissing de commissie heeft genomen en
leggen wij uit waarom.

2. Ontvankelijkheid
Alvorens een bezwaarschift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Volgens de uitspraak van Rechtbank Den Haag van 10 oktober 2016 is de sticker op de fiets het
besluit.1 Op de foto's die op het moment van verwijderen van de fiets door de handhaver zijn
gemaakt, is te zien dat de fiets van bezwaarde voorzien was van een sticker. Het besluit is bekend
gemaakt op 30 juni 2021. De termijn voor het indienen van het bezwaarschrift ving aan op 1 juli
2021. Gelet op artikel 6:7 jo. 6:8 van de Algemene wet bestuursrecht (hierna: Awb) was 11
augustus 2021 de laatste dag waarop het bezwaarschrift kon worden ingediend. Het
bezwaarschrift is ontvangen op 4 oktober 2021. Daarmee staat vast dat het bezwaarschrift niet
tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het haar niet aan te rekenen is, dat zij te laat is met zijn
bezwaarschrift.

In het ingediende bezwaarschrift van 4 oktober 2021 heeft bezwaarde aangegeven dat zij door
persoonlijke omstandigheden van een tijdelijke ziekte en/of immobiliteit haar fiets zes weken niet
heeft kunnen gebruiken.

Bezwaarde is hierop bij e-mailbericht van 17 december 2021 en 24 december 2021 in de
gelegenheid gesteld om de reden van het niet-tijdig indienen van het bezwaarschrift verder toe te
kunnen lichten. Hierop heeft bezwaarde niet gereageerd.

1 Rb Den Haag, 10 oktober 2016, ECLI:NL:RBDHA:2016:12168.

De commissie is van oordeel dat de door bezwaarde gegeven reden ter verklaring van de
termijnoverschrijding niet verschoonbaar kan worden geacht. Er wordt opgemerkt dat de
verklaring die bezwaarde in haar bezwaarschrift van 4 oktober 2021 geeft betreurenswaardig is,
maar dat hier niet voldoende mee kan worden aangetoond dat het niet gebruiken van de fiets
bezwaarde niet is aan te rekenen. Dat bezwaarde daarnaast geen gebruik heeft gemaakt van de
aangeboden gelegenheid om de reden van het niet-tijdig indienen van het bezwaarschrift verder
toe te lichten is spijtig, maar maakt dat de commissie van mening is dat bezwaarde niet binnen
redelijke termijn haar bezwaarschrift heeft ingediend en dat dit voor eigen rekening en risico dient
te blijven.

3. Advies
Op grond van het vorenstaande adviseert de commissie u:
.  Het bezwaarschrift van 4 oktober 2021 ten aanzien van de fiets met barcode 1000601226
niet-ontvankelijk te verklaren-
.  Het bestreden besluit in stand te laten.

Adviseur,

Mevrouw [NAAM]