Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.22.000388.001
Datum         7 april 2022
Onderwerp     Advies naar aanleiding van het bezwaarschrift van [NAAM] college,

1. Inleiding
Op 20 december 2021 om 11:05 uur heeft de handhaver, namens u, de fiets van [NAAM] (hierna:
bezwaarde) verwijderd uit het gebied rond het NS-station Amsterdam RAI van de locatie
Europaboulevard en opgeslagen bij het Fietsdepot. De fiets stond volgens het besluit niet
geparkeerd in de daarvoor bestemde voorziening. Het besluit is op 20 december 2021 om 08:30 uur
bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] geeft aan dat hij op maandagochtend 20 december 2021 om 05:30 uur uit
noodzaak zijn fiets recht voor de fietsenstalling heeft geparkeerd naast de andere
aanwezige fietsen.
. [NAAM] stelt dat de fietsenstalling op NS-station Amsterdam RAI om 05:30 uur nog
niet open was.
. [NAAM] kwam na het werk terug en zag dat zijn fiets was verwijderd.
.  Van een medewerker van de fietsenstalling kreeg bezwaarde te horen dat de
fietsenstalling niet op tijd open was in de ochtend, omdat de medewerker die de
fietsenstalling moest openen niet op tijd aanwezig was.
. [NAAM] stelt dat hij uit onmacht heeft gehandeld, omdat de juiste parkeervoorziening
niet beschikbaar was.
. [NAAM] geeft aan dat zijn fiets om 08:32 uur is gestickerd en vervolgens om 11:05 uur
is verwijderd. Hij vraagt zich af of dat niet heel weinig hersteltijd is voor werkende burgers.

4. Horen van bezwaarde
Per e-mail van 6 april 2022 heeft de behandelend jurist de bezwaarde in de gelegenheid gesteld
om zijn bezwaarschrift telefonisch of schriftelijk nader toe te lichten. [NAAM] heeft diezelfde
dag per e-mail gereageerd en aangegeven geen verdere aanvullingen te hebben.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek, een fietsparkeervak of
fietsnietje) mogen worden geparkeerd. Door het intensief gebruik en hoge fietsparkeerdruk is het
gebied rond het NS-station Amsterdam RAI door het college van burgemeester en wethouders
aangewezen als gebied waarin het verboden is om fietsen buiten de daarvoor bestemde
voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de
parkeervoorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond naast een fietsparkeervak
geparkeerd. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 20 december 2021 om 08:30 uur is aangebracht en dat de fiets op diezelfde dag om
11:05 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde geeft aan dat hij op maandagochtend 20 december 2021 om 05:30 uur uit noodzaak
zijn fiets recht voor de fietsenstalling van NS-station Amsterdam RAI heeft geparkeerd naast de
andere aanwezige fietsen. De fietsenstalling was volgens bezwaarde op dat moment nog niet
open. [NAAM] kwam na het werk terug en zag dat zijn fiets was verwijderd. Van een
medewerker van de fietsenstalling kreeg bezwaarde te horen dat de fietsenstalling niet op tijd
open was in de ochtend, omdat de medewerker die de fietsenstalling moest openen niet op tijd
aanwezig was. [NAAM] stelt dat hij uit onmacht heeft gehandeld, omdat de juiste
parkeervoorziening niet beschikbaar was. [NAAM] geeft ook aan dat zijn fiets om 08:32 uur is
gestickerd en vervolgens om 11:05 uur is verwijderd. Hij vraagt zich af of dat niet heel weinig
hersteltijd is voor werkende burgers. De commissie overweegt hiertoe het volgende.

Herhaald wordt dat bezwaarde de fiets geparkeerd heeft in het aangewezen gebied waar het
verboden is de fiets buiten de voorziening te parkeren. De fiets van bezwaarde stond naast een
fietsparkeervak geparkeerd. Dit blijkt ook uit het constateringsformulier en de foto's die zijn
gemaakt bij de verwijdering van de fiets. Fietsen die buiten de daarvoor bestemde
parkeervoorziening staan geparkeerd, kunnen worden verwijderd.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen. Dat de eigenaar van de
fiets niet binnen die termijn de overtreding ongedaan heeft kunnen maken in verband met
bijvoorbeeld zijn werktijden, doet daar niet aan af. Bovendien heeft de Rechtbank Amsterdam met
de uitspraak van 26 september 2018 te kennen gegeven dat het verlenen van een
begunstigingstermijn van één uur niet onredelijk is, in het geval van binnen het aangewezen
gebied buiten de daarvoor bestemde voorziening geparkeerde fietsen.2

Bezwaarde voert aan dat hij zijn fiets niet in de fietsenstalling heeft geparkeerd, omdat de
fietsenstalling nog niet geopend was. Overwogen wordt dat indien het niet mogelijk is om een

2   Rb Amsterdam, 26 september 2018, ECLI:NL:RBAMS:2018:7511.

fiets in een fietsenstalling te plaatsen, dit nog niet betekent dat een fiets buiten een
parkeervoorziening mag worden geplaatst. Vaak zijn er in de nabije omgeving voorzieningen waar
ruimte is om de fiets wel te kunnen parkeren.

Wellicht ten overvloede wordt opgemerkt dat er van een verkeersdeelnemer mag worden
verwacht dat hij onderzoek doet naar de ter plaatse geldende verkeerssituatie. Dat bezwaarde
zich niet goed genoeg heeft georiënteerd op de parkeermogelijkheden van fietsen in het gebied
rond het NS-station Amsterdam RAI, komt voor zijn eigen rekening. De commissie volgt
bezwaarde daarom niet in zijn bezwaar.

7  Conclusie
Op grond van het voorgaande is de commissie van oordeel dat het bezwaar ongegrond is en dat
het bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mevrouw [NAAM]