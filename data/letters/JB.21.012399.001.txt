Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.21.012399.001
Datum        1 december 2021
Onderwerp    Advies naar aanleiding van het bezwaarschrift van [NAAM] college,

1. Inleiding
Op 25 mei 2021 om 11:42 uur heeft de handhaver, namens u, de fiets van [NAAM] (hierna:
bezwaarde) verwijderd uit het gebied rond het NS-station Amsterdam Zuid (Gustav Mahlerlaan) te
Amsterdam en opgeslagen bij het Fietsdepot. De fiets stond volgens het besluit niet geparkeerd in
de daarvoor bestemde voorziening. Het besluit is op 25 mei 2021 om 08:00 uur bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
[NAAM] heeft op 29 mei 2021 een pro forma bezwaarschrift ingediend. Daarin heeft [NAAM]
aangegeven een Wob-verzoek te hebben ingediend en vraagt [NAAM] om een termijn om de
bezwaargronden aan te vullen.

Op 16 augustus 2021 is in reactie op het Wob-verzoek door de betreffende afdeling de gevraagde
informatie aan [NAAM] toegestuurd.

Per e-mailwisseling van 4 augustus 2021 tot en met 7 november 2021 is [NAAM] in de
gelegenheid gesteld om zijn bezwaren verder toe te lichten. Ook is aanvullende informatie van
Handhaving over het parkeren van de fiets op de bovengenoemde locatie aan [NAAM]
gestuurd.

4. Horen van [NAAM]
Per e-mail van 28 oktober 2021, 31 oktober 2021 en 7 november 2021 heeft [NAAM] de
bezwaargronden aangevuld. Samengevat heeft [NAAM] het volgende aangegeven:
. [NAAM] geeft aan dat hij zijn fiets parkeerde op 25 mei 2021 op het Gustav Mahlerplein
vlakbij zijn werk. Op die datum verkeerde Nederland nog in een lockdown vanwege de
COVID-19-pandemie. [NAAM] moest voor werk naar de locatie en had toestemming
van zijn leidinggevende. Om ieder risico op besmetting of de besmetting van anderen tot
een minimum te beperken, heeft [NAAM] de fiets in de buitenlucht gestald en niet in
de ondergrondse fietsenstalling zoals [NAAM] normaal gesproken pleegt te doen.
.  De fiets stond volgens [NAAM] niet buiten een voorziening geparkeerd. Het was hem
niet kenbaar dat de door hem gekozen plaats niet een voorziening was. De strip is
verdeeld in meerdere vakken door middel van witte verf. De verf is vervaagd waardoor de
vakken met het blote oog niet goed meer zijn te onderscheiden. De plek waar zijn fiets
stond, is volgens [NAAM] niet te onderscheiden van de overige plaatsen op de strip.
.  De fiets stond op de strip tussen een scooter en een paal. Er was geen enkele aanleiding
om te veronderstellen dat het hier niet om een fietsvoorziening gaat. De situatie is
volgens [NAAM] klaarblijkelijk onduidelijk. Dat blijkt ook uit het feit dat anderen tevens
hun fiets of scooter hebben gestald, zoals ook uit de genomen foto's blijkt. Daar komt bij
dat het ondenkbaar is dat een fiets of scooter op deze plaats hinder oplevert voor andere
verkeersdeelnemers.
.  Verder beroept [NAAM] zich op het vertrouwensbeginsel, vanwege de slechte staat van
de markeringen en het feit dat de locatie van de fiets niet valt te onderscheiden van de
rest van de straat. [NAAM] stelt om deze reden te mogen vertrouwen dat hij zijn fiets
juist had gestald. [NAAM] verwijst daarvoor naar een uitspraak van de rechtbank
Overijssel van 28 februari 2019.
. [NAAM] stelt verder dat het niet vast staat dat de handhaver behoorlijk is aangesteld
en dus bevoegdelijk zijn fiets heeft kunnen verwijderen. Uit het toegestuurde
aanwijzingsbesluit blijkt dat volgens [NAAM] niet. [NAAM] stelt dat zonder
tegenbewijs ervan moet worden uitgegaan dat de fiets is verwijderd door een
onbevoegde. De toepassing van bestuursdwang is daarmee volgens hem onrechtmatig.
. [NAAM] stelt verder dat de foto geen sluitend bewijs vormt voor het feit dat de sticker
daadwerkelijk is aangebracht. Dit had ook achteraf kunnen zijn gebeurd. Het tijdstip
waarop de foto is gemaakt zou dit moeten uitmaken. Vooralsnog betwist [NAAM] dat
er vooraf een hersteltermijn is geboden.
. [NAAM] stelt voorts dat, dien een hersteltermijn van één uur zou zijn gesteld, de
geboden hersteltermijn onredelijk kort is. Er was geen spoedeisende situatie. De
begunstigingstermijn is bedoeld om de overtreder een reële mogelijkheid te bieden om de
overtreding ongedaan te maken. Voor een werkzaam persoon is één uur volstrekt
onvoldoende en [NAAM] verwijst naar uitspraken van de rechtbank Amsterdam van 16
februari 2009 en de afdeling met annotatie 12 mei 2010. In andere gemeenten wordt dan
ook gewerkt met een ruimere begunstigingstermijn. Een termijn van een enkel uur is ook
niet lang genoeg voor iemand die op of aan het Mahlerplein werkt. Het stellen van een
dermate korte begunstigingstermijn dient geen ander doel het verbod op directe
verwijdering te omzeilen en levert misbruik van de bevoegdheid op. Het niet stellen van
redelijke begunstigingstermijn ontneemt de last onder bestuursdwang van zijn
rechtmatigheid.
. [NAAM] merkt verder op dat het besluit om de fiets te verwijderen onevenredig was in
het licht van de omstandigheden en verwijst daarbij naar de conclusie van 7 juli 2021 van
de staatsraden advocaten-generaal [NAAM] en [NAAM] over de toetsing van
besluiten aan het evenredigheidsbeginsel van artikel 3:4 lid 2 Awb. De verwijdering van
zijn fiets vormt een inbreuk het door artikel 1 Eerste Protocol bij het EVRM gegarandeerde
eigendomsrecht. Het handhaven tijdens de lockdown worden fietsers in de omgeving van
het Mahlerplein gedwongen om ondergronds te stallen hetgeen een verhoogde kans op
besmetting meebrengt en dus potentieel een inbreuk vormt op het door artikel 2 EVRM
gegarandeerde recht op leven. Verder merkt [NAAM] op dat de aard van het besluit
een indringende toetsing volgens het raamwerk van de staatsraden advocaten-generaal
indiceert. In dit geval doorstaat de oplegging van de last onder dwangsom de toets de
kritiek niet volgens [NAAM]. De verwijdering van zijn fiets was noodzakelijk noch
evenredig. In mei 2021 was het thuiswerkadvies nog van kracht. Er werd weinig op
kantoor gewerkt en ook het openbaar vervoer werd minder gebruikt. Er bestond geen
enkel gevaar voor de aanzuigende werking van een verkeerd gestalde fiets. Er was immers
genoeg plek. De fiets leverde op die locatie geen enkele hinder op. De verwijdering van
zijn fiets was volgens [NAAM] ook niet evenredig. Hij heeft de fiets op de strip gestald
en niet in de ondergrondse garage om het risico op besmetting voor hemzelf en voor
anderen te beperken. Door te gaan handhaven, in een periode waarin het fietsverkeer om
en rond het Mahlerplein luw was, dwong de gemeente Amsterdam fietsers om toch
ondergronds te gaan stallen en met alle risico's voor besmetting van dien. Deze vorm van
gevaarzetting doorstaat de toetsing aan evenredigheid niet.
.  Op foto's van de betreffende locatie is duidelijk de slechte staat van de markeringen te
zien. Ook is te zien dat regelmatig andere voertuigen op dezelfde plaats staan. De situatie
is klaarblijkelijk onduidelijk. [NAAM] verwijst daarvoor naar een tiental bijgevoegde
foto's van de locatie.
.  De beschikking is onvolledig. De foto van sticker waarmee kennelijk is geprobeerd een
hersteltermijn te communiceren is onleesbaar. Tenzij de gemeente de sticker zelf kan
overleggen is de beschikking onvolledig. Volgens [NAAM] is niet leesbaar dat hij een
overtreding heeft begaan, de plaats waar en het tijdstip waarop de overtreding is
geconstateerd, dat er een last onder bestuursdwang wordt opgelegd, in hoeverre de
kosten van bestuursdwang ten laste van de overtreder zullen worden gebracht, een
omschrijving van de herstelmaatregelen. Daarbij verwijst [NAAM] naar artikelen 5:9,
5:24 lid 1 en lid 2 en art. 5:25 lid 2 Awb.
.  Verder heeft [NAAM] geen proces-verbaal gezien van het meevoeren en opslaan van
de fiets zoals artikel 5:29 lid 2 Awb volgens [NAAM] vereist.
.  Het besluit moet volgens [NAAM] worden vernietigd op voornoemde gronden.
. [NAAM] heeft kosten gemaakt vanwege de verwijdering van de fiets. Het gaat om de
administratiekosten van ? 22,50,-, de kosten voor vervangend vervoer per metro tot en
met 29 mei 2021 van ? 9,75, de brandstofkosten voor vervoer per auto naar het Fietsdepot
van ? 2,32, de immateriële schade voor het algeheel verlies van een vrije zaterdagochtend
gewaardeerd op ? 35,00 (het bedrag dat het kost om de fiets te laten bezorgen) en een
vergoeding van de kosten die [NAAM] redelijkerwijs in bezwaar heeft moeten maken.

Op 29 november 2021 is er telefonisch contact geweest met [NAAM]. [NAAM] heeft
ingestemd met telefonisch horen. [NAAM] heeft samengevat het volgende aangegeven:
. [NAAM] gaf aan dat hij verder geen aanvulling heeft en anders in herhaling zou vallen.
[NAAM] vindt een hoorzitting een goed moment om de eventuele vragen van het
bestuursorgaan te beantwoorden.
. [NAAM] vroeg of er al discussie is over het beleid naar aanleiding van hetgeen de
staatsraden advocaten-generaal concludeerden.
. [NAAM] vroeg ook of Handhaving een reactie had op zijn aanvullende bezwaarschrift.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek of fietsnietje) mogen
worden geparkeerd. Door het intensief gebruik en hoge fietsparkeerdruk is het gebied rond het
NS-station Amsterdam Zuid het college van burgemeester en wethouders aangewezen als gebied
waarin het verboden is om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod op buiten de
parkeervoorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets stond bij twee palen naast
parkeervakken voor scooters en niet in de daarvoor bestemde voorziening. Voor een handhaver is
bepalend hoe hij de fiets aantreft.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 25 mei 2021 om 08:00 uur is aangebracht, en dat de fiets op diezelfde dag om 11:42
uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
De fiets stond volgens [NAAM] niet buiten een voorziening geparkeerd. Het was hem niet
kenbaar dat de door hem gekozen plaats niet een voorziening was. De strip is verdeeld in
meerdere vakken door middel van witte verf. De verf is vervaagd waardoor de vakken met het
blote oog niet goed meer zijn te onderscheiden. De plek waar zijn fiets stond, is volgens
bezwaarde niet te onderscheiden van de overige plaatsen op de strip. De fiets stond op de strip
tussen een scooter en een paal. Er was geen enkele aanleiding om te veronderstellen dat het hier
niet om een fietsvoorziening is. De situatie is volgens [NAAM] klaarblijkelijk onduidelijk. Dat
blijkt ook uit het feit dat anderen zijn of haar fiets of scooter hebben gestald, zoals ook uit de
genomen foto's blijkt. Daar komt bij dat het ondenkbaar is dat een fiets of scooter op deze plaats
hinder oplevert voor andere verkeersdeelnemers. Verder beroept [NAAM] zich op het
vertrouwensbeginsel, vanwege de slechte staat van de markeringen en het feit dat de locatie van
de fiets niet valt te onderscheiden van de rest van de straat. [NAAM] stelt om deze reden te
mogen vertrouwen dat hij zijn fiets juist had gestald. De commissie overweegt hiertoe het
volgende.

De commissie herhaalt dat de plaats waar [NAAM] zijn fiets heeft geparkeerd valt onder het
aangewezen gebied. Fietsen die buiten de daarvoor bestemde voorziening staan, mogen worden
verwijderd. Het veroorzaken van hinder is daarbij niet van belang.

[NAAM] heeft zijn fiets geparkeerd tussen twee palen naast parkeervakken voor scooters en
bakfietsen. De commissie merkt op dat uit de bebording en belijning op de locatie duidelijk blijkt
dat het geenszins een parkeervoorziening voor zijn fiets betreft, en dat [NAAM] er ook niet op
mocht vertrouwen dat het een parkeervoorziening voor zijn fiets betrof. Dat er ook andere fietsen
op deze locatie staan geparkeerd, doet aan de regels en de geconstateerde overtreding niet aan
af. De commissie volgt [NAAM] dan ook niet in zijn standpunt.

[NAAM] stelt dat de beschikking onvolledig is. De foto van de sticker waarmee kennelijk is
geprobeerd een hersteltermijn te communiceren is onleesbaar. Tenzij de gemeente de sticker zelf
kan overleggen is de beschikking onvolledig. Volgens [NAAM] is niet leesbaar dat hij een
overtreding heeft begaan, de plaats waar en het tijdstip waarop de overtreding is geconstateerd,
dat er een last onder bestuursdwang wordt opgelegd, in hoeverre de kosten van bestuursdwang
ten laste van de overtreder zullen worden gebracht, een omschrijving van de herstelmaatregelen.
Daarbij verwijst [NAAM] naar artikelen 5:9, 5:24 lid 1 en lid 2 en art. 5:25 lid 2 Awb. De
commissie overweegt hiertoe het volgende.

Volgens de uitspraak van Rechtbank Den Haag van 10 oktober 2016 is de sticker op de fiets het
besluit.2 Volgens het constateringsformulier is de sticker op 25 mei 2021 om 08:00 uur
aangebracht. Het besluit is dus op 25 mei 2021 om 08:00 uur kenbaar gemaakt. Uit de rechtspraak
volgt dat bekendmaking aan de hand van een sticker op de fiets met een verwijzing naar de
website van de gemeente Amsterdam een geschikte wijze van bekendmaking is.3 De commissie
stelt vast dat de fiets van [NAAM] is voorzien van een leesbare sticker en het besluit dan ook
volledig is en op de juiste wijze is bekendgemaakt.

[NAAM] stelt verder dat de foto geen sluitend bewijs vormt voor het feit dat de sticker
daadwerkelijk is aangebracht. Dit had ook achteraf kunnen zijn gebeurd. Het tijdstip waarop de
foto is gemaakt zou dit moeten uitmaken. Vooralsnog betwist [NAAM] dat er vooraf een
hersteltermijn is geboden. De commissie overweegt hiertoe het volgende.

Uit onderzoek in het registratiesysteem is gebleken dat Handhaving de fiets van [NAAM] met
op 25 mei 2021 om 07:50 uur in het systeem heeft geregistreerd als gelabelde fiets. Uit de foto's
die op dit tijdstip zijn gemaakt, blijkt dat de fiets de sticker daadwerkelijk is aangebracht en de
hersteltermijn dan ook op correcte wijze is gegeven. De commissie volgt [NAAM] niet in zijn
bezwaren.

Verder heeft [NAAM] geen proces-verbaal gezien van het meevoeren en opslaan van de fiets
zoals artikel 5:29 lid 2 Awb volgens [NAAM] vereist. De commissie overweegt hiertoe het
volgende.

De commissie merkt op dat aan [NAAM] als reactie op het Wob-verzoek op 16 augustus 2021
een afschrift van het proces-verbaal, wetende het constateringsformulier, is toegestuurd met
daarin de informatie over het meevoeren van de fiets, het opslaan van de fiets en de overige
informatie en foto's van de overtreding. De commissie volgt [NAAM] dan ook niet in zijn
bezwaren.

[NAAM] stelt verder dat het niet vaststaat dat de handhaver behoorlijk is aangesteld en dus
bevoegdelijk zijn fiets heeft kunnen verwijderen. Volgens [NAAM] blijkt dat niet uit het
toegestuurde aanwijzingsbesluit. [NAAM] stelt dat zonder tegenbewijs ervan moet worden
uitgegaan dat de fiets is verwijderd door een onbevoegde. De toepassing van bestuursdwang is
daarmee volgens hem onrechtmatig. De commissie overweegt hiertoe het volgende.
2 Rechtbank Den Haag 10 oktober 2016, ECLI:NL:RBDHA:2016:12168.
3 Raad van State, 9 februari 2005, ECLI:NL:RVS:2005:AS5483.

De bevoegdheid is neergelegd in het aanwijzingsbesluit 2019. De enkele stelling dat de
betreffende handhaver niet bevoegd was en diens bevindingen niet ten grondslag kunnen worden
gelegd aan de besluitvorming, is onvoldoende om aan te nemen dat de betreffende handhaver
niet bevoegd was. Er zijn geen specifieke feiten en omstandigheden aangevoerd en de stelling is
niet nader onderbouwd. Wij hebben dan ook geen reden om aan de bevoegdheid van te twijfelen.
De commissie volgt [NAAM] niet in zijn bezwaren.

[NAAM] stelt voorts dat, dien een hersteltermijn van één uur zou zijn gesteld, de geboden
hersteltermijn onredelijk kort is. Er was geen spoedeisende situatie. Het niet stellen van redelijke
begunstigingstermijn ontneemt de last onder bestuursdwang van zijn rechtmatigheid. De
commissie overweegt hiertoe het volgende.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Een langere begunstigingstermijn wordt gelet
op de druk op de openbare ruimte in het gebied en de aanzuigende werking van verkeerd
geparkeerde fietsen niet wenselijk geacht en zou in feite leiden tot het gedogen van
overtredingen. Dat de eigenaar van de fiets niet binnen die termijn de overtreding ongedaan heeft
kunnen maken in verband met bijvoorbeeld werkafspraken, doet daar niet aan af. Bovendien heeft
de Rechtbank Amsterdam met de uitspraak van 26 september 2018 te kennen gegeven dat het
verlenen van een begunstigingstermijn van één uur niet onredelijk is, in het geval van binnen het
aangewezen gebied buiten de daarvoor bestemde voorziening geparkeerde fietsen.4

[NAAM] merkt verder op dat het besluit om de fiets te verwijderen onevenredig was in het licht
van de omstandigheden. De verwijdering van zijn fiets vormt een inbreuk op het gegarandeerde
eigendomsrecht. Het handhaven tijdens de lockdown worden fietsers in de omgeving van het
Mahlerplein gedwongen om ondergronds te stallen hetgeen een verhoogde kans op besmetting
meebrengt en dus potentieel een inbreuk vormt op het door artikel 2 EVRM gegarandeerde recht
op leven. Verder merkt [NAAM] op dat de aard van het besluit een indringende toetsing volgens
het raamwerk van de staatsraden advocaten-generaal indiceert. In dit geval doorstaat de
oplegging van de last onder dwangsom de toets de kritiek niet volgens [NAAM]. De commissie
overweegt hiertoe het volgende.

De commissie merkt op dat [NAAM] de fiets heeft gesteld in de openbare ruimte op de Gustav
Mahlerlaan te Amsterdam. Herhaald wordt dat de locatie, waar [NAAM] de fiets heeft
geparkeerd, valt onder het aangewezen gebied. Dat houdt in dat fietsen geparkeerd dienen te
worden volgens de parkeerregels. Op de locatie dienen fietsen te worden geparkeerd in de
daarvoor bestemde voorziening. Fietsen die niet in een daarvoor bestemde voorziening staan, en

4 Rb Amsterdam, 26 september 2018, ECLI:NL:RBAMS:2018:7511.

dus in overtreding staan, mogen worden verwijderd en worden opgeslagen bij het Fietsdepot. Op
29 mei 2021 heeft [NAAM] de fiets opgehaald bij het Fietsdepot.

Voorts wordt overwogen dat er op de locatie meerdere parkeervoorzieningen zijn voor fietsen
waar [NAAM], in het licht op de coronapandemie, op goede wijze de fiets had kunnen parkeren
in een daarvoor bestemde parkeervoorziening en niet noodzakelijk gebruik hoeft te maken van de
ondergrondse fietsenstalling. Dat [NAAM] van de andere parkeervoorzieningen geen gebruik
heeft gemaakt, dient voor zijn eigen rekening en risico te blijven. Daarbij wordt opgemerkt dat de
omstandigheden rondom de coronapandemie niet af doen aan de parkeerregels voor fietsen.

6.3 Ten aanzien van de kosten
[NAAM] heeft kosten gemaakt vanwege de verwijdering van de fiets. Het gaat om de
administratiekosten van ? 22,50,-, de kosten voor vervangend vervoer per metro tot en met 29
mei 2021 van ? 9,75, de brandstofkosten voor vervoer per auto naar het Fietsdepot van ? 2,32, de
immateriële schade voor het algeheel verlies van een vrije zaterdagochtend gewaardeerd op ?
35,00 (het bedrag dat het kost om de fiets te laten bezorgen) en een vergoeding van de kosten die
bezwaarde redelijkerwijs in bezwaar heeft moeten maken. De commissie overweegt hiertoe het
volgende.

Ten aanzien van de door [NAAM] aan het Fietsdepot betaalde administratiekosten wordt
overwogen dat [NAAM] alleen in aanmerking komt voor een vergoeding, indien blijkt dat niet
de juiste procedure voor verwijdering is gevolgd. Hiervan is geen sprake. De handhavers hebben
het (ketting)slot doorgeslepen om de fiets te kunnen verwijderen. De commissie adviseert daarom
geen kostenvergoeding toe te kennen.

Ten aanzien van de kosten voor het vervoer met de auto en het openbaar vervoer wordt
opgemerkt dat, nu op grond van het eerdergenoemde is geoordeeld dat de fiets op juiste gronden
verwijderd en meegenomen is, er geen aanleiding is om over te gaan tot vergoeding van de
gemaakte reiskosten kosten. De commissie is derhalve van oordeel dat het verzoek tot vergoeding
van de hiervoor genoemde kosten afgewezen dienen te worden.

Ten aanzien van de immateriële schade en de kosten die [NAAM] in bezwaar redelijkerwijs
heeft moeten maken wordt opgemerkt dat de tijd die iemand kwijt is met het schrijven van het
bezwaar en alles wat daaruit voortvloeit gevolg is van deelname aan het maatschappelijk verkeer.
Uit de jurisprudentie valt af te leiden dat de tijd die [NAAM] heeft gestoken in het opstellen en
indienen van het bezwaarschrift en de mogelijke frustratie dat het heeft veroorzaakt niet voor
vergoeding in aanmerking komen.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt in niet in aanmerking voor een
kostenvergoeding.

Adviseur,

Mw. [NAAM]