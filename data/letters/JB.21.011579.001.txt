Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.21.011579.001
Datum         5 augustus 2021
Onderwerp     Advies naar aanleiding van het bezwaarschrift van [NAAM] college,

1. Inleiding
Op 9 april 2021 om 09:24 uur heeft de handhaver, namens u, de fiets van [NAAM] (hierna:
bezwaarde) verwijderd uit het gebied rond het NS-station Amsterdam Centraal (Stationsplein) en
opgeslagen bij het Fietsdepot. De fiets van bezwaarde stond volgens het besluit niet geparkeerd in
de daarvoor bestemde voorziening. Het besluit is op 9 april 2021 om 08:16 uur bekendgemaakt.
Tegen dit besluit is een bezwaarschrift ingediend.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Volgens geldende jurisprudentie is de sticker op de fiets het besluit.1 De termijn vangt aan op de
dag volgend op de dag waarop het besluit op de juiste wijze is bekend gemaakt. Het besluit is op 9
april 2021 om 08:16 uur bekendgemaakt door middel van het aanbrengen van de sticker op de
fiets. De termijn voor het indienen van het bezwaarschrift ving aan op 10 april 2021. Gelet op
artikel 6:7 jo. 6:8 van de Algemene wet bestuursrecht (hierna: Awb) was 21 mei 2021 de laatste dag
waarop het bezwaarschrift kon worden ingediend. Het digitale bezwaarschrift is ontvangen op 1
juni 2021. Daarmee staat vast dat het bezwaarschrift niet tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het haar niet aan te rekenen is, dat zij te laat is met haar
bezwaarschrift.

Bij e-mail van 28 juli 2021 is bezwaarde in de gelegenheid gesteld om te laten weten waarom het
bezwaarschrift te laat is ingediend. Op 2 augustus 2021 heeft de behandelend jurist telefonisch
contact met bezwaarde gehad. [NAAM] heeft daartoe aangevoerd dat zij de sticker met het
besluit van haar fiets had gehaald en in haar broekzak had gedaan. Diezelfde dag regende het heel
hard en was zij op de fiets onderweg naar iemand anders. Toen zij daar aankwam was de broek die

1 Rb. Den Haag 10 oktober 2016, ECLI:NL:RBDHA:2016:12168.

zij aan had, met hierin de barcode van het besluit, helemaal doorweekt. Zij heeft de broek daar
achtergelaten en is daarna weer naar huis gegaan. [NAAM] gaf ook nog aan dat uiteindelijk de
broek kwijt bleek te zijn en dat zij deze pas zeven weken later weer heeft teruggevonden, waarna
bezwaarde direct bezwaar heeft ingediend. [NAAM] wist dat ze te laat was met het indienen
van het bezwaar, maar wilde het in ieder geval geprobeerd hebben. De commissie overweegt
hiertoe als volgt.

De commissie merkt op dat het spijtig is dat bezwaarde door de genoemde omstandigheden geen
barcode van het besluit had. Dat bezwaarde heeft nagelaten om binnen de bezwaartermijn een
bezwaarschrift in te dienen met bijvoorbeeld het verzoek om meer tijd voor het achterhalen van
de juiste informatie, dient voor haar eigen rekening en risico te blijven. Daarbij wordt opgemerkt
dat bezwaarde ook contact met het Fietsdepot had kunnen opnemen om meer informatie te
achterhalen of op de website www.verlorenofgevonden.nl had kunnen kijken. Op de website van
de gemeente Amsterdam staan deze mogelijkheden duidelijk vermeld.

De commissie merkt op dat gelet op bovenstaande argumenten, is gebleken dat er geen sprake is
van een verschoonbare termijnoverschrijding.

3. Advies
Op grond van het vorenstaande adviseert de commissie u:
.  Het bezwaarschrift van 1 juni 2021 ten aanzien van de fiets met barcode 1001028205 niet-
ontvankelijk te verklaren-
.  Het bestreden besluit in stand te laten.

Adviseur,

Mevrouw [NAAM]