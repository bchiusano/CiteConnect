Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Dossiernummer JB.21.012546.001
Datum        21 oktober 2021
Onderwerp    Advies naar aanleiding van het bezwaarschrift van [NAAM]

Geacht college,

1. Inleiding
Op 16 juni 2021 om 10:54 uur heeft de handhaver, namens u, de fiets van [NAAM] (hierna:
bezwaarde) verwijderd uit het gebied rond de Kinkerstraat/De Hallen (Kinkerstraat) te Amsterdam
en opgeslagen bij het Fietsdepot. De fiets van bezwaarde stond volgens het besluit niet
geparkeerd in de daarvoor bestemde voorziening. Het besluit is op 16 juni 2021 om 08:10 uur
bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. Bezwaren
Samengevat luiden de bezwaren in het bezwaarschrift als volgt:
. [NAAM] voert aan dat hij zijn fiets op de avond van 15 juni 2021 geparkeerd heeft in het
fietsenrek, op de hoek van de Jan Borgerstraat en de Jan Pieter Heijestraat.
.  Zijn fiets is verwijderd van de Kinkerstraat op 16 juni 2021. Op diezelfde dag is tevens de
sticker geplaatst. [NAAM] voert aan dat zijn fiets, van een vreemde locatie, direct is
meegenomen volgens het Kennisgevingsbesluit.
. [NAAM] stelt dat, indien de fiets door een derde uit het rek gehaald zou zijn, hij eerst
een sticker zou moeten ontvangen waarna de fiets een week later pas verwijderd mocht
worden. [NAAM] stelt dat hij hierdoor niet de kans heeft gehad, om zijn fiets in het rek
te plaatsen.

4. Horen
Op 27 september 2021 heeft er telefonisch contact plaatsgevonden met bezwaarde. [NAAM]
heeft de door hem aangevoerde bezwaren herhaald en benadrukt. Daarnaast gaf bezwaarde het
volgende aan:
. [NAAM] parkeert zijn fiets altijd in het fietsenrek voor zijn woning. Ten tijde van de
overtreding was bezwaarde in Den Haag.
. [NAAM] vindt het dan ook vreemd dat zijn fiets is gevonden op de Kinkerstraat,
aangezien hij zijn fiets niet daar geparkeerd heeft.
. [NAAM] gaf aan dat hij zijn fiets niet gemeld had als vermist. Het viel hem wel op dat
zijn fiets niet meer in het fietsenrek stond waar hij deze had geparkeerd.

Op 28 september 2021 heeft bezwaarde bewijsstukken toegestuurd, die zijn bezwaren
ondersteunen dat hij ten tijde van de overtreding niet in Amsterdam was. Hij heeft onder andere
zijn reishistorie en foto's met daarop de locatie waar hij zich ten tijde van de overtreding bevond.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening mogen worden geparkeerd. Door het intensief
gebruik en hoge fiets parkeerdruk is het gebied rond de Kinkerstraat/De Hallen door het college
van burgemeester en wethouders aangewezen als gebied waarin het verboden is om fietsen
buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied rond de Kinkerstraat/De Hallen is het verboden fietsen buiten een
parkeervoorziening te plaatsen. Dit verbod wordt gehandhaafd teneinde de voetgangers die van
het gebied gebruik maken de ruimte te geven. Door middel van informatieborden wordt gewezen
op het verbod om buiten de voorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond los op het trottoir

1 Gemeenteblad 18 september 2018, nr. 197814, 'Uitvoering van een gebiedsaanwijzing op grond van art. 4, lid 3 Algemene
Plaatselijke Verordening APV ter beperking van het (brom) fietsparkeren inde openbare ruimte in het belang van de veiligheid en
ter voorkoming van hinder, gemeente Amsterdam'.

geparkeerd en niet in een daarvoor bestemde parkeervoorziening.  Voor een handhaver is
bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 16 juni 2021 om 08:10 uur is aangebracht, en dat de fiets dezelfde dag om 10:54 uur is
verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde voert aan dat hij zijn fiets op de avond van 15 juni 2021 geparkeerd heeft in het
fietsenrek, op de hoek van de Jan Borgerstraat en de Jan Pieter Heijestraat. Zijn fiets is verwijderd
van de Kinkerstraat op 16 juni 2021. Op diezelfde dag is tevens de sticker geplaatst. [NAAM]
stelt dat, indien de fiets door een derde uit het rek gehaald zou zijn, hij eerst een sticker zou
moeten ontvangen waarna de fiets een week later pas verwijderd mocht worden. [NAAM] voert
aan dat zijn fiets van een vreemde locatie direct is meegenomen volgens het
Kennisgevingsbesluit. [NAAM] stelt dat hij hierdoor niet de kans heeft gehad, om zijn fiets in
het rek te plaatsen gezien deze blijkbaar door een derde op de locatie van verwijdering is
geplaatst. De commissie overweegt hiertoe als volgt.

De plek waar bezwaarde zijn fiets heeft geparkeerd, valt onder het aangewezen gebied. Dit
betekent dat fietsen die buiten de daarvoor bestemde parkeervoorziening staan geparkeerd,
kunnen worden verwijderd. Uit het constateringsformulier en de foto's die zijn gemaakt bij de
verwijdering van de fiets, blijkt dat de fiets op het trottoir, en dus buiten de voorziening, is
aangetroffen.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen. Bovendien heeft de
Rechtbank Amsterdam met de uitspraak van 26 september 2018 te kennen gegeven dat het
verlenen van een begunstigingstermijn van één uur niet onredelijk is, in het geval van binnen het

aangewezen gebied buiten de daarvoor bestemde voorziening geparkeerde fietsen.2 Uit het
constateringsformulier volgt dat in dit geval de begunstigingstermijn van één uur om 08:10 uur is
gegeven en dat de fiets van bezwaarde ruim na afloop van de termijn, om 10:54 uur nog steeds
buiten de fietsvoorziening is aangetroffen. De commissie stelt vast dat de fiets terecht en volgens
de juiste procedure is verwijderd. Tegen deze achtergrond wordt bezwaarde niet in zijn bezwaar
gevolgd.

Verder overweegt de commissie dat het voor risico van degene die zijn fiets stalt hoort te blijven,
dat de fiets door een ander verplaatst kan worden als hij de fiets niet zo bevestigt dat dat niet kan
gebeuren. Het komt helaas voor dat in het rek geplaatste fietsen eruit worden gehaald zodat
iemand anders zijn of haar fiets op die plek in het rek kan zetten, en worden verplaatst naar een
locatie in de buurt, in dit geval bijvoorbeeld de Kinksterstraat. Hoe vervelend dit voor bezwaarde
ook is, het is zijn verantwoordelijkheid om de fiets zo te stallen dat dit niet kan gebeuren. Ook als
een (ketting)slot gebruikt wordt om de fiets aan het rek te bevestigen, moet dat slot zó bevestigd
worden dat niet teveel ruimte bestaat om de fiets uit het rek te halen.

De commissie overweegt dat het voor risico van degene die zijn fiets stalt hoort te blijven, dat de
fiets door een ander verplaatst kan worden als hij de fiets niet zo bevestigt dat dat niet kan
gebeuren. De schade die hij daardoor heeft geleden, dient dan ook voor zijn rekening te blijven.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mevrouw [NAAM] Rb Amsterdam, 26 september 2018, ECLI:NL:RBAMS:2018:751