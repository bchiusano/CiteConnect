Advies van de bezwaarschriftencommissie Juridisch Bureau

Aan                Het college van burgemeester en wethouders van Amsterdam
Zaaknummer         JB.19.002310.001
Datum                                     15 maart 2019
Onderwerp          Advies naar aanleiding van het bezwaarschrift van de heer C.G.M.
[NAAM]

Geacht college,

1. Inleiding
Op 6 februari 2019 heeft de handhaver, namens u, de fiets van de heer [NAAM] (hierna:
bezwaarde) verwijderd van de locatie Ceintuurbaan, ter hoogte van metrostation De Pijp/
Ceintuurbaan en opgeslagen bij het Fietsdepot. De fiets stond volgens het besluit zodanig
geparkeerd, waardoor de veiligheid of doorstroming van of het uitzicht voor het verkeer wordt
gehinderd. Het besluit is op 6 februari 2019 door middel van een sticker bekendgemaakt.

Tegen dit besluit is tijdig een bezwaarschrift ingediend. Bij brief van 14 februari 2019 is de
ontvangst van het bezwaarschrift bevestigd.

2. Advies
Ik adviseer u:
.   het bezwaar ontvankelijk te verklaren-
.   het bezwaar gegrond te verklaren-
.   het bestreden besluit ter herroepen-
.   een schadevergoeding toe te kennen.

Hieronder leest u hoe ik tot dit advies ben gekomen.

3. De bezwaren
Samengevat komen de volgende bezwaren naar voren:
-  Mijn fiets stond niet hinderlijk geparkeerd. Mijn fiets stond netjes en strak tegen een schot
bij het metrostation geparkeerd.
-  Er stonden geen borden die aangeven dat fietsen dienen te worden geparkeerd in
fietsvakken of fietsenstalling.
-  Volgens de sticker op mijn fiets is deze aangebracht om 09:00 uur en zou de fiets
verwijderd worden om 10:00 uur. De fiets is, gelet op het tijdstip van mijn terugkeer om
09:15 uur, te vroeg verwijderd.

-  Verzoek tot vergoeding van de schade, te weten
?  ? 22,50- administratiekosten-
?  reiskosten voor ophalen fiets-
?  kosten van de tijd voor het terugkrijgen van de fiets-
?  de verzendkosten bezwaarschrift per aangetekende post.

4. Horen van bezwaarde
Op 28 februari 2019 is er telefonisch contact geweest met bezwaarde. [NAAM] heeft ingestemd
met telefonisch horen. [NAAM] benadrukt dat niet duidelijk is aangegeven dat je je fiets daar
niet mag parkeren. [NAAM] wil dit graag, ook in het algemeen belang, politiek aankaarten.
Met betrekking tot de geclaimde schadevergoeding heeft bezwaarde aangegeven dat hij zijn fiets
met de auto heeft opgehaald bij het Fietsdepot. De fiets stond niet vast aan het hek en het slot is
hierom niet doorgeknipt.

Juridisch kader
Ingevolge artikel 4.27, lid 1 sub b, van de Algemene Plaatselijke Verordening (Apv) is het verboden
om een fiets, bromfiets of gehandicaptenvoertuig te parkeren als daardoor de veiligheid of de
doorstroming van of het uitzicht voor het verkeer wordt gehinderd.

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beÃ«indigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen. Bij zeer hinderlijke
of gevaarlijk geparkeerde fietsen wordt geen begunstigingstermijn toegepast vanwege het
spoedeisende belang om deze fietsen direct te verwijderen.

5. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

Een fietser mag zijn fiets niet gevaarlijk of hinderlijk parkeren en daardoor de doorgang op de weg
belemmeren. Bij gevaarlijk geparkeerde fietsen is de veiligheid direct in het geding of de gestalde
fiets maakt het onmogelijk om de weg te gebruiken. In dit geval kan de fiets direct verwijderd
worden. Bij hinder is geen sprake van spoedeisend belang en krijgt de overtreder 1 uur de tijd om
de fiets zelf te verwijderen.

U voert aan dat uw fiets niet hinderlijk stond geparkeerd.

Uit het constateringsformulier blijkt dat de fiets van bezwaarde geparkeerd stond op de locatie
Ceintuurbaan bij de in/uitgang van het metrostation De Pijp/Ceintuurbaan en op 6 februari 2019
om 09:07 uur door de handhavers is verwijderd vanwege de overtreding van artikel 4.27 lid 1 sub b.
van de Apv.

We hebben Handhaving gevraagd een nadere verklaring te geven over de reden van de
verwijdering. Handhaving heeft verklaard dat de fiets direct is verwijderd omdat het hek bij het
metrostation altijd vrij moet blijven zoals is afgesproken met het GVB.

[NAAM] heeft aangevoerd dat zijn fiets te vroeg is verwijderd. Op de sticker is te lezen dat de
sticker op 6-2-2019 om o9:00 is aangebracht en dat de fiets wordt verwijderd op 6-2-2019 vanaf
10.00 uur.

Uit het constateringsformulier blijkt dat de fiets van bezwaarde om 09:07 uur is verwijderd.

Uit de verklaring van Handhaving blijkt dat de fiets vanwege spoedeisend belang direct is
verwijderd, echter wij overwegen dat bezwaarde mag afgaan op de informatie op de sticker.
Volgens de uitspraak van 10 oktober 2016 Rechtbank Den Haag1 is de sticker op de fiets het
besluit.

Hieruit volgt dat u niet de juiste procedure heeft gevolgd bij het verwijderen van de fiets.

Op grond van bovenstaande achten wij de bezwaren gegrond.

[NAAM] heeft hierom recht op een vergoeding van de door hem geleden en aangetoonde
schade die voldoende verband houdt met het onrechtmatige besluit (artikel 6:162 BW)

Tevens heeft bezwaarde verzocht om vergoeding van de kosten van bezwaar (artikel 7:15 Awb).

[NAAM] claimt ? 22,50 aan administratiekosten die zijn voldaan aan het Fietsdepot bij het
ophalen van de fiets. Wij adviseren u deze kosten te vergoeden.

[NAAM] claimt reiskosten vergoeding. [NAAM] heeft zijn fiets opgehaald met de auto. De
rijafstand tussen zijn woonadres en het Fietsdepot is ongeveer 20 kilometer. [NAAM] heeft
hierom ongeveer 40 kilometer met de auto afgelegd en dit betekent dat bezwaarde recht heeft op
? 5,50 aan benzinekosten. Wij adviseren u deze kosten te vergoeden

[NAAM] claimt de kosten van de tijd voor het terugkrijgen van de fiets. Wij overwegen dat het
moet gaat om geleden schade die voldoende verband houdt met het onrechtmatige besluit, zoals
een aantoonbaar gemiste afspraak. Bestede tijd valt hier niet onder. Wij adviseren u deze kosten
niet te vergoeden.

[NAAM] claimt de kosten van de aangetekende post. Deze kosten komen op grond van artikel 1
van het Besluit proceskosten bestuursrecht niet voor vergoeding in aanmerking. Wij adviseren u
deze kosten niet te vergoeden.

1 ECLI:NL:RBDHA:2016:12168

Gelet op het bovenstaande adviseer ik opdracht te geven om het bedrag van ?28,- over te maken
naar rekening [REKENINGNR]t.n.v. de heer [NAAM]

6. Conclusie
Op grond van het voorgaande ben ik van oordeel dat het bezwaar gegrond is en dat het bestreden
besluit dient te worden herroepen. [NAAM] komt in aanmerking voor een schadevergoeding
van ? 28,-. [NAAM] komt niet in aanmerking voor vergoeding van de overige kosten.

Adviseur,

Mw. [NAAM]