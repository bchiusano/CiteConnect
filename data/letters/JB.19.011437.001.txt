Advies van de bezwaarschriftencommissie Juridisch Bureau

Aan           Het college van burgemeester en wethouders van Amsterdam
Zaaknummer    JB.19.011437.001
JB.19.011439.001
Datum         28 augustus 2019
Onderwerp     Advies naar aanleiding van het bezwaarschrift van mevrouw [NAAM] college,

1. Inleiding
Op 17 juni 2019 om 11:02 en 11:04 uur heeft de handhaver, namens u, de fietsen van mevrouw N.L.
Kammeron (hierna: bezwaarde) en haar zoontje verwijderd uit de omgeving van het NS-station
Amsterdam Centraal (vak 11, De Ruyterkade) en opgeslagen bij het Fietsdepot. De fietsen van
bezwaarde stonden volgens het besluit buiten een fietsparkeervoorziening geparkeerd . De besluiten
zijn op 17 juni 2019 om 09:10 uur bekendgemaakt.

Tegen deze besluiten is een bezwaarschrift ingediend. Het bezwaarschrift is online ingediend op 31
juli 2019. Bij brief van 5 augustus 2019 is de ontvangst van het bezwaarschrift bevestigd.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

De besluiten zijn bekend gemaakt op 17 juni 2019 om 09:10 uur. De termijn voor het indienen van
het bezwaarschrift ving aan op 18 juni 2019. Volgens geldende jurisprudentie1 is de sticker op de
fiets het besluit. Gelet op artikel 6:7 jo. 6:8 van de Algemene wet bestuursrecht (hierna: Awb) was
29 juli 2019 de laatste dag waarop het bezwaarschrift kon worden ingediend. Het bezwaarschrift is
online ingediend op 31 juli 2019. Daarmee staat vast dat het bezwaarschrift niet tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het haar niet aan te rekenen is, dat zij te laat is met haar
bezwaarschrift.

Bij brief van 5 augustus 2019 is bezwaarde in de gelegenheid gesteld om schriftelijk te laten weten
waarom het bezwaarschrift te laat is ingediend. [NAAM] heeft geen gebruik gemaakt van deze
mogelijkheid. Hierdoor is niet gebleken dat het bezwaarde niet aangerekend kan worden dat er
niet tijdig bezwaar is ingediend.

1 Rb. Den Haag 10 oktober 2016, ECLI:NL:RBDHA:2016:12168.

3. Advies
Op grond van het vorenstaande adviseer ik u:
-  Het bezwaarschrift niet-ontvankelijk te verklaren-
-  De bestreden besluiten van 17 juni 2019 in stand te laten.

Adviseur,

Mevrouw [NAAM]