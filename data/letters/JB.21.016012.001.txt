Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.21.016012.001
Datum         14 januari 2021
Onderwerp     Advies naar aanleiding van het bezwaarschrift van [NAAM] college,

1. Inleiding
Op 17 augustus 2021 heeft de handhaver, namens u, de fiets van [NAAM] (hierna:
bezwaarde) verwijderd van de locatie Rooseveltlaan te Amsterdam en opgeslagen bij het Fietsdepot.
De fiets stond volgens het besluit langer dan zes weken onafgebroken op dezelfde plaats
geparkeerd. Het besluit is op 7 juli 2021 bekendgemaakt. Tegen dit besluit is tijdig een
bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] geeft aan dat zijn fiets in prima conditie is. De bandenspanning is goed en het
licht werkt prima. De fiets van [NAAM] is geen wrak. [NAAM] stelt ook dat zijn fiets
niemand in de weg staat, maar dat de fiets toch is verwijderd.
. [NAAM] merkt op dat andere fietswrakken blijven staan.
. [NAAM] stelt dat het wel kan kloppen dat zijn fiets 42 dagen niet is gebruikt, want de
fiets staat altijd op hetzelfde plekje geparkeerd. [NAAM] heeft dit met zijn buren
afgesproken zodat iedereen zijn of haar fiets kan stallen.
. [NAAM] stelt dat er sprake is van willekeur.
.  Daarnaast merkt [NAAM] op dat de stickerdatum, de ophaaldatum en de ophaaltijd
precies hetzelfde zijn. [NAAM] heeft bij zijn bezwaarschrift een foto van zijn fiets en
van een andere fiets meegestuurd.

4. Horen van [NAAM]
Op 12 januari 2021 is er telefonisch contact geweest met [NAAM]. [NAAM] heeft ingestemd
met telefonisch horen. Tijdens dit gesprek hebt [NAAM] de gronden uit zijn bezwaar herhaald
en benadrukt. Verder heeft [NAAM] samengevat het volgende aangevoerd:
. [NAAM] gaf aan dat hij zijn fiets eens in de twee weken gebruikt. Sinds twee jaar
worden er volgens [NAAM] om de haverklap labels aan de fietsen geplakt. [NAAM]
haalt het label er dan af, omdat de fiets anders wordt verwijderd. [NAAM] gaf aan dat
zijn fiets opeens weg was.
.  Verder gaf [NAAM] aan dat andere oude fietsen niet door Handhaving verwijderd
worden. [NAAM] verwees naar de foto die hij bij zijn bezwaarschrift heeft gevoegd.
[NAAM] gaf aan dat dit soort fietsen niet worden weggehaald maar dat zijn fiets, die in
perfecte staat is, wel wordt verwijderd.
. [NAAM] vertelde dat hij naar het stadsdeel heeft gebeld, maar dat hij geen
telefoonnummer mocht ontvangen. [NAAM] is toen zelf maar naar het Fietsdepot
gegaan. Zijn fiets was net op het Fietsdepot aangekomen, want de fiets was nog niet in
het systeem geregistreerd.
.  Volgens [NAAM] adviseerden de ambtenaren van het Fietsdepot om bezwaar in te
dienen, omdat de fiets nog in zo'n goede staat is.
. [NAAM] verklaarde dat het kan kloppen dat hij zijn fiets voor 42 dagen niet heeft
gebruikt. Dit kan gebeuren als [NAAM] bijvoorbeeld twee weken weg is. [NAAM]
houdt zijn fiets altijd goed in de gaten. [NAAM] gaf aan de situatie bedroevend te
vinden.

5. Juridisch kader
Ingevolge artikel 4.27 lid 2a van de Algemene Plaatselijke Verordening (APV) is het verboden om
in een door het college aangewezen gebied langer te parkeren dan een door het college te bepalen
periode. Het gebied binnen de Ring A10 (met uitzondering van Noord) is door het college
aangewezen als gebied waar een fiets niet langer dan zes weken op dezelfde plaats mag parkeren,
zonder wezenlijke onderbreking.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
De locatie Rooseveltlaan valt in het aangewezen gebied binnen de Ring A10. Op deze locatie geldt
een maximale parkeerduur van zes weken. Deze maximale parkeerduur geldt zowel binnen als

1 Gemeenteblad 19 oktober 2016, nr. 144103, '(Brom)fiets-parkeerduur beperking in Amsterdam Zuid'.

buiten de fietsparkeervoorzieningen. Met dit beleid wil de gemeente de bestaande
parkeerplekken beter benutten.

Uit het constateringsformulier blijkt dat de fiets van [NAAM] langer dan zes weken zonder
wezenlijke onderbreking geparkeerd is geweest. Gebleken is dat de fiets van [NAAM] op 15 april
2021 door de handhavers van een onopvallend constateringsmiddel is voorzien. Op 7 juli 2021 is
gecontroleerd of de fiets van zijn plek is geweest. Uit het intact zijn van het constateringsmiddel
bleek dat [NAAM] haar fiets in de tussenliggende periode niet heeft gebruikt.

Overtreding van artikel 4.27 lid 2a van de APV staat hiermee vast.

In een gebied met een maximale parkeerduur van zes weken krijgt de eigenaar vanaf het
aanbrengen van de sticker zeven dagen de tijd om de fiets te gebruiken. Uit het
constateringsformulier en de foto's van de Handhaving blijkt dat de sticker op 7 juli 2021 is
aangebracht, en dat de fiets op 17 augustus 2021 is verwijderd. Uit de foto's, die door de
handhavers zijn gemaakt op het moment van verwijdering, blijkt dat het aangebrachte
constateringsmiddel nog intact was.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] geeft aan dat hij zijn fiets eens in de twee weken gebruikt, maar dat het wel kan
kloppen dat zijn fiets 42 dagen niet is gebruikt, want de fiets staat altijd op hetzelfde plekje
geparkeerd. [NAAM] heeft dit met zijn buren afgesproken zodat iedereen zijn of haar fiets kan
stallen. [NAAM] geeft aan dat hij het label er dan afhaalt, omdat de fiets anders wordt
verwijderd. [NAAM] houdt zijn fiets altijd goed in de gaten. De commissie overweegt hiertoe
het volgende.

Herhaald wordt dat de locatie Rooseveltlaan in het aangewezen gebied binnen de Ring A10 valt.
Op deze locatie geldt een maximale parkeerduur van zes weken. Deze maximale parkeerduur
geldt zowel binnen als buiten de fietsparkeervoorzieningen. Met dit beleid wil de gemeente de
bestaande parkeerplekken beter benutten. Overwogen wordt dat als de gemeente een sticker op
de fiets heeft geplakt, de sticker dient te worden verwijderd én de fiets in gebruik dient te worden
genomen. De sticker van de fiets halen is niet voldoende om verwijdering te voorkomen. De fiets
moet gebruikt worden.

[NAAM] geeft aan dat zijn fiets in prima conditie is en het geen wrak is. [NAAM] stelt ook dat
zijn fiets niemand in de weg staat, maar dat zijn fiets toch is verwijderd. Verder geeft [NAAM]
aan dat andere oude fietsen niet meegenomen worden. [NAAM] stelt dat er sprake is van
willekeur. De commissie overweegt hiertoe het volgende.

Dat de fiets in goede staat verkeerde en er geen sprake was van een kennelijk verwaarloosde
toestand, maakt niet dat de fiets langer dan zes weken op dezelfde plaats mag worden geparkeerd
zonder wezenlijke onderbreking. De fiets mocht dus verwijderd worden, ongeacht de staat van de
fiets.

Verder wordt overwogen dat [NAAM] zich beroept op het gelijkheidsbeginsel. Overwogen
wordt dat dit beroep op het gelijkheidsbeginsel niet slaagt. De handhavingscapaciteit is beperkt
en daarom kunnen niet alle fietsen die niet correct geparkeerd zijn tegelijkertijd worden
verwijderd. Dat andere fietsen niet zijn verwijderd, leidt er niet toe dat [NAAM] zijn fiets
onterecht is verwijderd.

[NAAM] merkt op dat de stickerdatum, de ophaaldatum en de ophaaltijd precies hetzelfde zijn.
De commissie overweegt hiertoe het volgende.

Volgens de uitspraak van Rechtbank Den Haag van 10 oktober 2016 is de sticker op de fiets het
besluit.2  Op de foto's, die op het moment van stickeren door de handhaver zijn gemaakt, is te zien
dat de fiets van [NAAM] op 7 juli 2021 is voorzien van een sticker. Op de sticker staat vermeld
dat de fiets verwijderd wordt op 15 juli 2021. Uit het constateringsformulier blijkt dat de fiets op 17
augustus 2021 is verwijderd. Nu blijkt dat er wel degelijk een besluit met een begunstigingstermijn
is gegeven, wordt het bezwaar van [NAAM] niet gevolgd.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mw. [NAAM] Rb Den Haag, 10 oktober 2016, ECLI:NL:RBDHA:2016:1216