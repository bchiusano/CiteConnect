Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.23.017372.001
Datum         29 januari 2024
Onderwerp     Advies naar aanleiding van het bezwaarschrift van [NAAM]

Geacht college,

1. Inleiding
Op 17 augustus 2023 heeft de handhaver, namens u, de fiets van [NAAM]  (hierna:
bezwaarde) verwijderd van de locatie Commelinstraat en opgeslagen bij het Fietsdepot. De fiets van
bezwaarde stond volgens het besluit langer dan zes weken op dezelfde locatie geparkeerd. Het
besluit is op 17 juli 2023 bekendgemaakt. Tegen dit besluit is een bezwaarschrift ingediend.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De termijn voor het indienen van een bezwaarschrift is zes weken
na bekendmaking van het besluit. De commissie overweegt daartoe het volgende.

Volgens geldende jurisprudentie is de sticker op de fiets het besluit. Het besluit is bekendgemaakt
op 17 juli 2023. De termijn voor het indienen van het bezwaarschrift ving aan op 18 juli 2023. Gelet
op artikel 6:7 jo. 6:8 van de Algemene wet bestuursrecht (hierna: Awb) was 28 augustus 2023 de
laatste dag waarop het bezwaarschrift kon worden ingediend. Het online bezwaarschrift is
ontvangen op 31 oktober 2023.

Uit vaste jurisprudentie kan worden afgeleid dat een termijnoverschrijding verschoonbaar is, als
een belanghebbende die niet schriftelijk op de hoogte is gesteld van een besluit dat niet is
gepubliceerd in een huis-aan-huis blad, binnen twee weken nadat hij van dat besluit op de hoogte
is geraakt of had kunnen raken, zijn bezwaren kenbaar heeft gemaakt.1 Er wordt opgemerkt dat
de fiets van bezwaarde op 17 augustus 2023 is verwijderd en dat de fiets op 7 oktober 2023 is
thuisbezorgd. Hiermee staat vast dat bezwaarde op 7 oktober 2023 op de hoogte was van de
bezwaartermijn. [NAAM]  heeft vervolgens op 31 oktober 2023 online haar bezwaarschrift
ingediend. [NAAM]  heeft nadat zij op de hoogte was van de bezwaartermijn ruim drie weken
gewacht met het indienen van het bezwaarschrift.

De vraag is vervolgens of er omstandigheden zijn die de termijnoverschrijding verschoonbaar
maken. Slechts in zeer bijzondere gevallen wordt het bezwaarschrift bij te late indiening in

1 RvS 11 december 2019, ECLI:NL:RVS:2019:4152.

behandeling genomen. [NAAM]  moet dan aantonen dat het haar niet aan te rekenen is, dat zij
te laat is met het indienen van het bezwaarschrift.

Bij e-mail van 6 december 2023 is bezwaarde door de behandelend jurist in de gelegenheid gesteld
om te laten weten waarom het bezwaarschrift te laat is ingediend. [NAAM]  heeft op 10
december 2023 per e-mail gereageerd en aangegeven dat het soms lijkt alsof het de bedoeling is
om verkeerde informatie doorgespeeld te krijgen. [NAAM]  geeft aan dat zij contact heeft
opgenomen met de gemeente om te vragen hoe zij haar fiets terug kon krijgen, zonder extra
stallingskosten te betalen. Zij heeft toen aangegeven het niet eens te zijn met de verwijdering.
Aan bezwaarde is verteld dat zij bezwaar kon maken met de instructies die bij de bezorging van de
fiets werden gegeven. Daarbij geeft bezwaarde aan dat zij 32 weken zwanger is, kampt met een
moeilijke periode van weinig energie en ziek is. [NAAM]  geeft aan erg moedeloos te worden
van de gehele situatie, wat gevoelens van onrecht en frustraties oproept.

De commissie betreurt de situatie van bezwaarde. Het is goed voor te stellen dat de verwijdering
voor bijkomende problemen heeft gezorgd. Overwogen wordt dat op het kennisgevingsbesluit
staat aangegeven dat een bezwaar binnen zes weken na het aanbrengen van de sticker, moet
worden ingediend. Indien niet binnen de zes weken bezwaar wordt gemaakt, wordt daarnaast een
redelijke termijn van twee weken gegeven, vanaf het moment dat bezwaarde bekend is geworden
met het besluit. Het bezwaarschrift is buiten deze termijn ingediend. Indien het wegens
omstandigheden niet mogelijk is om zelfstandig een bezwaarschrift in te dienen, mag worden
verwacht dat bezwaarde haar zaken op adequate wijze door een derde laat behartigen.

De commissie is van mening dat bezwaarde niet binnen redelijke termijn nadat zij op de hoogte
was gesteld van de bezwaartermijn, haar bezwaarschrift heeft ingediend en dat dit voor eigen
rekening en risico dient te blijven.

3. Advies
Op grond van het bovenstaande adviseert de commissie u:
?  Het bezwaarschrift van 31 oktober 2023 ten aanzien van de fiets met barcode 1000244968
niet-ontvankelijk te verklaren-
?  Het bestreden besluit in stand te laten.

Adviseur,

Mevrouw [NAAM]