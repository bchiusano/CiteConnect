Advies van de bezwaarschriftencommissie Juridisch Bureau

Aan        Het college van burgemeester en wethouders van de gemeente Amsterdam
Zaaknummer JB.19.006456.001 en JB.19.006457.001
Datum      21 mei 2019
Onderwerp  Advies naar aanleiding van het bezwaarschrift van de heer [NAAM]

Geacht college,

1. Inleiding
Op 18 februari 2019 heeft de handhaver, namens u, de fietsen van de heer [NAAM] (hierna:
bezwaarde) verwijderd van de Aalsmeerweg en opgeslagen bij het Fietsdepot. De fietsen van
bezwaarde, met barcodes [BSN] en [BSN], stonden volgens de besluiten langer dan zes
weken onafgebroken op dezelfde plaats geparkeerd. De besluiten zijn op 30 januari 2019
bekendgemaakt.

Tegen deze besluiten heeft bezwaarde een bezwaarschrift ingediend, welke door het stadsdeel is
ontvangen op 18 april 2019. Bij brief van 25 april 2019 is de ontvangst van het bezwaarschrift
bevestigd, waarbij de constateringsformulieren en een kopie van het bezwaarschrift zijn
meegestuurd.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

De termijn voor het indienen van een bezwaarschrift is zes weken. De termijn vangt aan op de dag
waarop het besluit is bekendgemaakt. Volgens de uitspraak van 10 oktober 2016 van de
Rechtbank Den Haag1 is de sticker op de fiets het besluit. In het onderhavig geval zijn de besluiten
bekendgemaakt op 30 januari 2019. De termijn van het indienen van het bezwaarschrift ving aan
op 31 januari 2019. Gelet op artikel 6:7 jo. 6:8 van de Algemene wet bestuursrecht (hierna: Awb)
was 13 maart 2019 de laatste dag waarop het bezwaarschrift kon worden ingediend. Uit de
poststempel blijkt dat het bezwaarschrift op 17 april 2019 is aangeboden. Op 18 april 2019 is het
bezwaarschrift door het stadsdeel ontvangen. Derhalve is het bezwaarschrift niet tijdig ingediend.

Vervolgens is de vraag of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde dient dan aan te tonen dat het hem niet aan te rekenen is, dat hij te laat is met zijn
bezwaarschrift.

1 Rb Den Haag, 10 oktober 2016, ECLI:NL:RBDHA:2016:12168.

Bij brief van 25 april 2019 is bezwaarde in de gelegenheid gesteld om uiterlijk 8 mei 2019
schriftelijk te laten weten waarom het bezwaarschrift te laat is ingediend. Bezwaarde heeft niet
van deze gelegenheid gebruik gemaakt. Gelet hierop kan de commissie niet beoordelen of het
bezwaarde al dan niet kan worden aangerekend dat hij niet tijdig bezwaar heeft ingediend.
Derhalve is geen sprake van een verschoonbare termijnoverschrijding.

Daarnaast dient het bezwaarschrift ingevolge artikel 6:5 Awb ondertekend te zijn. Artikel 6:6 Awb
bepaalt verder dat indien een bezwaarschrift niet is ondertekend, bezwaarde in de gelegenheid
dient te worden gesteld om dit gebrek te herstellen. Een niet ondertekend bezwaarschrift kan
niet-ontvankelijk worden verklaard. Het bezwaarschrift was echter niet door bezwaarde
ondertekend. Bij brief van 25 april 2019 is bezwaarde eveneens verzocht om uiterlijk 8 mei 2019
een ondertekend bezwaarschrift te sturen. Bezwaarde heeft niet gereageerd op dit verzoek.

Gelet op het voorgaande acht de commissie het bezwaarschrift niet-ontvankelijk.

3. Advies
Op grond van het voorgaande adviseert de commissie u:
-  Het bezwaarschrift, welke door het stadsdeel is ontvangen op 18 april 2019,
niet-ontvankelijk te verklaren-
-  De bestreden besluiten in stand te laten.

Adviseur,

[NAAM]