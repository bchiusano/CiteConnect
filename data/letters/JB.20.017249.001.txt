Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Zaaknummer   JB.20.017249.001
Datum        22 december 2020
Onderwerp    Advies naar aanleiding van het bezwaarschrift van [NAAM] college,

1. Inleiding
Op 22 september 2020 omstreeks 11:21 uur heeft de handhaver, namens u, de fiets van 
[NAAM] (hierna: bezwaarde) verwijderd uit het gebied rond het NS-station Amsterdam Zuid
(Matthijs Vermeulenpad) en opgeslagen bij het Fietsdepot. De fiets van bezwaarde stond volgens
het besluit niet geparkeerd in de daarvoor bestemde voorziening. Het besluit is op 22 september
2020 09:45 uur bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] geeft aan dat de fiets in een parkeervak aangrenzend aan de zaak Kiosk stond.
. [NAAM] geeft aan dat wellicht iemand de fiets heeft verplaatst, omdat hij de fiets niet
vast kon zetten.
. [NAAM] voert aan dat hij het vreemd vindt dat de andere fietsen, die er ook in de
ochtend stonden, aan het einde van de dag daar nog steeds stonden en die van
bezwaarde niet.
. [NAAM] geeft aan dat toen hij het bij de beveiliging van het WTC heeft
gecheckt en navroeg, zij aangaven dat het een plaats is waar fietsen mogen
staan. Ten slotte geeft bezwaarde aan dat er ook nergens een bord staat dat het
geen fietsvak is.

4. Horen van bezwaarde
Op 25 november 2020 is er een e-mail verstuurd naar bezwaarde om waarin hij de gelegenheid
is geboden om zijn bezwaarschrift mondeling toe te lichten. Op 3 en op 8
december 2020 en 8 december 2020 is er bezwaarde hier per e-mail aan herinnerd.
Vervolgens is per brief op 9 december 2020 de gelegenheid geboden
om het bezwaarschrift mondeling toe te lichten. [NAAM] kon hier gehoor aan geven tot uiterlijk
16 december 2020. [NAAM] heeft van deze gelegenheid geen gebruik gemaakt. Tegen
deze achtergrond wordt een beslissing genomen op basis van de stukken in het
dossier.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek) mogen worden geparkeerd.
Door het intensief gebruik en hoge fietsparkeerdruk is het gebied rond het NS-station Amsterdam
Zuid door het college van burgemeester en wethouders aangewezen als gebied waarin het
verboden is om fietsen buiten de daarvoor bestemde voorzieningen te parkeren.

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de rekken
te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond op het trottoir, naast de
fietsrekken. Voor een handhaver is bepalend hoe hij de fiets aantreft.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale 
fietsparkeerduur en vaststellen Handboek Fietsparkeren'.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 22 september 2020 09:45 is aangebracht, en dat de fiets op 22 september 2020 om
11:21 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde geeft aan dat de fiets in een parkeervak aangrenzend aan de zaak Kiosk stond. De
commissie overweegt hiertoe als volgt.

Een fietsvoorziening in vorm van een vak betreft altijd een door witte lijnen gemarkeerd gebied.
Dat de natuurlijke inrichting van het gebied bij bezwaarde de veronderstelling heeft gewekt dat
het  zou  gaan  om  een  dergelijk  vak,  is  betreurenswaardig  maar  maakt  niet  dat  het  als  vak
aangemerkt  kan  worden.  De  tegel  met  daarop  de  tekst  `in  de  rekken/vakken'  ziet  ook  op  de
dergelijke wit omlijnde vakken.

Bezwaarde geeft aan dat wellicht iemand de fiets heeft verplaatst, omdat hij de fiets niet vast kon
zetten. De commissie overweegt hiertoe als volgt.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets naast het fietsenrek, en dus buiten de voorziening, is aangetroffen. Voor de handhaver
is bepalend hoe hij de fiets aantreft. De fiets mocht daarom worden verwijderd. Het komt helaas
voor dat in het rek geplaatste fietsen eruit worden gehaald zodat iemand anders zijn of haar fiets
op  die  plek  in  het  rek  kan  zetten.  Hoe  vervelend  dit  voor  bezwaarde  ook  is,  het  is  zijn
verantwoordelijkheid om de fiets zo te stallen dat dit niet kan gebeuren. Ook als een (ketting)slot
gebruikt wordt om de fiets aan het rek te bevestigen, moet dat slot zó bevestigd worden dat niet
te veel ruimte bestaat om de fiets uit het rek te halen.

Bezwaarde voert aan dat hij het vreemd vindt dat de andere fietsen, die er ook in de ochtend
stonden, aan het einde van de dag nog steeds stonden en die van bezwaarde niet. De commissie
overweegt hiertoe als volgt.

Bezwaarde beroept zich daarmee op het gelijkheidsbeginsel. Overwogen wordt dat dit beroep op
het gelijkheidsbeginsel niet slaagt. De handhavingscapaciteit is beperkt en daarom kunnen niet
alle  fietsen  die  niet  correct  geparkeerd  zijn  tegelijkertijd  worden  verwijderd.  Dat  andere  fietsen
niet zijn verwijderd, leidt er niet toe dat bezwaarde zijn fiets onterecht is verwijderd.

Bezwaarde geeft aan dat toen hij het bij de security beveiliging van het WTC heeft gecheckt en die
gaven aan navroeg, zij aangaven dat het een plaats is waar fietsen mogen stondenstaan. Ten
slotte geeft bezwaarde aan dat er ook nergens een bord staat dat het niet zo isgeen fietsvak is. De
commissie overweegt hiertoe als volgt.

Door middel van informatieborden wordt uitsluitend gewezen op het verbod om buiten de rekken
te  parkeren.  Het  zijn  het  niet  de  borden  die  het  parkeerverbod  in  het  leven  roepen.  Het  is  de
bevoegdheid in de APV en het Aanwijzingsbesluit die maken dat er een bepaald regime geldt in
het gebied. Het al dan niet aanwezig zijn van een bord doet daarom niet af aan de geldende regels,
waarbij wordt verwezen naar de uitspraak van de Afdeling bestuursrechtspraak van de Raad van
State van 2 juli 2014.2 Ten slotte wordt benadrukt dat bezwaarde niet zo maar van een uitspraak
van de security beveiliging van het WTC mag uitgaan. Tegen deze achtergrond wordt het bezwaar
van bezwaarde niet gevolgd.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,
Mw. [NAAM]   Raad van State 2 juli 2014, ECLI:NL:RVS:2014:23