Advies van de bezwaarschriftencommissie Juridisch Bureau

Aan           Het college van burgemeester en wethouders van Amsterdam
Zaaknummer    JB.19.013186.001
Datum         30 december 2019
Onderwerp     Advies naar aanleiding van het bezwaarschrift van [NAAM] college,

1. Inleiding
Op 25 juli 2019 om 09.48 uur heeft de handhaver, namens u, de fiets van S. Ince (hierna: bezwaarde)
verwijderd van de locatie Stationsplein (vak 16) en opgeslagen bij het Fietsdepot. De fiets stond
volgens het besluit niet binnen de daarvoor bestemde voorziening geparkeerd. Het besluit is op 25
juli 2019 om 07.45 uur bekendgemaakt.

Tegen dit besluit is een bezwaarschrift ingediend. Het bezwaarschrift is ontvangen op 10 september
2019.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Volgens geldende jurisprudentie is de sticker op de fiets het besluit.1 Het besluit is bekend
gemaakt op 25 juli 2019 om 07.45 uur. De termijn voor het indienen van het bezwaarschrift ving
aan op 26 juli 2019. Gelet op artikel 6:7 jo. 6:8 van de Algemene wet bestuursrecht (hierna: Awb)
was 5 september 2019 de laatste dag waarop het bezwaarschrift kon worden ingediend. Het
bezwaarschrift is ontvangen op 10 september 2019. Daarmee staat vast dat het bezwaarschrift
niet tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het hem niet aan te rekenen is, dat hij te laat is met zijn
bezwaarschrift.

Bij brief van 12 september 2019 is bezwaarde in de gelegenheid gesteld om schriftelijk te laten
weten waarom het bezwaarschrift te laat is ingediend. [NAAM] heeft per e-mail van 23
september 2019 aangegeven dat hij in de veronderstelling was dat hij op tijd het bezwaarschrift
had ingediend, omdat hij meende dat de zes weken termijn aanving van de datum vermeld op het

1 Rb. Den Haag 10 oktober 2016, ECLI:NL:RBDHA:2016:12168.

kennisgevingbesluit. Daarnaast geeft bezwaarde aan dat hij beperkte mogelijkheid had om
bezwaar te maken, omdat hij in Thailand verbleef.

Overwogen wordt dat uit de door bezwaarde gegeven toelichting niet is gebleken dat het
bezwaarde niet aangerekend kan worden dat het bezwaar niet tijdig is ingediend. Bij het ophalen
van de fiets op 30 juli 2019 heeft bezwaarde het kennisgevingsbesluit in ontvangst genomen.
Hierop staat duidelijk vermeld dat een bezwaarschrift binnen zes weken na de datum waarop de
sticker op de fiets is aangebracht ingediend moet worden. Dat bezwaarde in de veronderstelling
was dat de termijn aanving van de datum vermeld op het kennisgevingbesluit in plaats van de
datum van de sticker, doet daar niet aan af. Ook maakt de beperkte bezwaarmogelijkheid in
verband met het verblijf in het buitenland, het oordeel van de commissie niet anders.

3. Advies
Op grond van het vorenstaande adviseer ik u:
-  Het bezwaarschrift niet-ontvankelijk te verklaren-
-  Het bestreden besluit in stand te laten.

Adviseur,

Mw. [NAAM]