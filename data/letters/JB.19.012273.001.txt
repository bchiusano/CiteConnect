Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Zaaknummer   JB.19.012274.001, JB.19.012273.001 en JB.20.000625.001
Datum        30 januari 2020
Onderwerp    Advies naar aanleiding van het bezwaarschrift van [NAAM] college,

1. Inleiding
Op 15 juli 2019 heeft de handhaver, namens u, drie fietsen van [NAAM] en zijn zoon
(hierna: [NAAM]) verwijderd van de Roelof Hartstraat te Amsterdam en opgeslagen bij het
Fietsdepot.

De fietsen stonden volgens de besluiten langer dan zes weken onafgebroken op dezelfde plaats
geparkeerd. De besluiten zijn volgens de constateringsformulieren op 2 juli 2019 bekend gemaakt.

Tegen deze besluiten is een bezwaarschrift ingediend.

2. Advies
De commissie adviseert u:
. Het bezwaarschrift ontvankelijk te verklaren-
. het bezwaar gegrond te verklaren-
. de bestreden besluiten in te trekken-
. een gedeeltelijke kostenvergoeding toe te kennen van ? 270,95 en voor het overige af te
wijzen.

Hieronder leest u hoe de commissie tot dit advies is gekomen.

3. De bezwaren
Samengevat komen de volgende bezwaren in het bezwaarschrift naar voren:
. [NAAM] geeft aan dat hij op zondag 14 juli 2019 is vertrokken naar het buitenland. Op
maandag 15 juli 2019 zijn de fietsen verwijderd-
.  Het nichtje van [NAAM] verbleef tijdelijk in het huis van [NAAM] en merkte de
verwijdering van de drie fietsen op-
.  Op 23 juli 2019 heeft het nichtje van [NAAM] twee fietsen van [NAAM]
teruggevonden. De fiets van de zoon kon zijn niet terugvinden, omdat zij geen
omschrijving van de fiets had-
. [NAAM] geeft aan dat de damesfiets, als reservefiets, regelmatig wordt gebruikt. De
fiets van zijn vrouw staat bij de fietsenmaker en zij maakt dan gebruik van de reservefiets-
. [NAAM] geeft aan dat hij voor zijn vertrek naar het buitenland geen sticker op alle drie
fietsen heeft gezien.

4. Horen van [NAAM]
Op 14 januari 2020 is er telefonisch contact geweest met [NAAM]. [NAAM] heeft ingestemd
met telefonisch horen. [NAAM] heeft per e-mail van 20 en 27 januari 2020 aanvullende
informatie gestuurd. [NAAM] heeft samengevat het volgende aangevoerd.
. [NAAM] gaf aan dat alle drie fietsen aan hetzelfde fietsnietje vaststonden. Op de
fietsen heeft [NAAM] geen stickers gezien-
. [NAAM] geeft aan dat hij de herenfiets tijdelijk niet heeft kunnen gebruiken in verband
met een operatie aan zijn hand-
. [NAAM] geeft verder aan dat de damesfiets de dag voor hun vertrek op 14 juli 2019 nog
is gebruikt-
. [NAAM] merkt op dat de kosten voor de ergernis, ontstaan door de verwijdering van de
fietsen, onbetaalbaar zijn-
. [NAAM] wenst een vergoeding voor de gemaakte kosten. Dit betreffen de volgende
kosten:
.  De administratiekosten voor het Fietsdepot van ? 50,- (2 x ? 22,50) voor het
ophalen van de fietsen met barcodes [BSN] en [BSN]-
.  De telefoonkosten vanuit het buitenland naar zijn nichtje van ? 15,--
.  Verlofuren in verband met het ophalen van de fietsen en het schrijven van het
bezwaarschrift van ? 140,- (4 x ? 35,-)-
.  De kosten voor het doorgeslepen Abus (ketting)slot. [NAAM] geeft aan dat
deze niet meer te gebruiken is. Het (ketting)slot heeft [NAAM] lang gelegen
aangeschaft voor ? 45,95. [NAAM] heeft hiervoor een bon aangeleverd-
. [NAAM] geeft aan dat het tweede opengebroken (ketting)slot nog bruikbaar
is, omdat er maar één schakel is doorgeslepen-
.  De fiets van de zoon was niet terug te vinden. Deze heeft [NAAM] bij de winkel
Decathlon gekocht voor een bedrag van ? 184,99. Bij de aankoop van deze fiets
heeft [NAAM] verschillende accessoires voor een bedrag van ? 69,02 gekocht.
[NAAM] heeft hiervoor een aanschafbon aangeleverd-
.  Ook is het Titusz (ketting)slot van de fiets van de zoon opengebroken. Dit slot
heeft volgens [NAAM] ongeveer ? 25,- gekost.

5. Juridisch kader
Ingevolge artikel 4.27 lid 2a van de APV is het verboden om in een door het college aangewezen
gebied langer te parkeren dan een door het college te bepalen periode. Het gebied binnen de Ring
A10 (met uitzondering van Noord) is door het college aangewezen als gebied waar een fiets niet
langer dan zes weken op dezelfde plaats mag parkeren, zonder wezenlijke onderbreking.1
Beëindigen overtreding

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fietsen volgens de juiste procedure heeft plaatsgevonden.

6.1 Ten aanzien van de besluiten
De fietsen stonden geparkeerd in de Roelof Hartstraat te Amsterdam. De locatie Roelof Hartstraat
valt in het aangewezen gebied binnen de Ring A10. Op deze locatie geldt een maximale
parkeerduur van zes weken. Deze maximale parkeerduur geldt zowel binnen als buiten de
fietsparkeervoorzieningen. Bij het handhaven van deze maximale parkeerduur markeert
Handhaving de fiets met een onopvallend constateringsmiddel. Wanneer de fiets wezenlijk in
gebruik wordt genomen, zal het constateringsmiddel verdwijnen. Enkel de sticker verwijderen of
de fiets verplaatsen is onvoldoende om verwijdering te voorkomen. De fiets moet gebruikt
worden.

Indien het constateringsmiddel na zes weken nog intact is, voorziet Handhaving de fiets van een
sticker met daarop het besluit. Op de sticker wordt aangegeven dat de eigenaar van de fiets zeven
dagen de tijd heeft om de fiets alsnog te gebruiken. Na het ongebruikt laten verstrijken van deze
termijn verwijdert Handhaving de fiets. Met dit beleid wil de gemeente de bestaande
parkeerplekken beter benutten.

In dit geval kan echter niet met zekerheid worden vastgesteld dat de fietsen in overtreding
stonden en volgens de juiste procedure zijn verwijderd.

6.2 Ten aanzien van de kostenvergoeding
[NAAM] heeft aangegeven dat hij verschillende kosten heeft gemaakt door de verwijdering van
de fietsen. Door de verwijdering zijn twee (ketting)sloten niet meer te gebruiken. [NAAM]
wenst de kosten van ? 45,95 voor het Abus slot, en ? 25,- voor het Titusz Falkx slot vergoed. Ook
heeft [NAAM] kosten gemaakt van ? 15,- voor het telefoneren vanuit het buitenland met zijn
nichtje. Daarnaast kon de fiets met barcode [BSN] niet worden teruggehaald van het
Fietsdepot. [NAAM] heeft deze fiets aangeschaft voor ? 184,99 met een bedrag van ? 69,02 aan
accessoires. Ook wenst [NAAM] de verlofuren in verband met het ophalen van de fietsen en het
schrijven van het bezwaarschrift van ? 140,- vergoed. Tot slot heeft [NAAM] kosten gemaakt
voor een totaalbedrag van ? 50,- voor het ophalen van de fietsen met barcodes [BSN] en
[BSN] bij het Fietsdepot. De commissie overweegt hiertoe het volgende.

Ten aanzien van de door [NAAM] aan het Fietsdepot betaalde administratiekosten en de
opengebroken (ketting)sloten wordt overwogen dat [NAAM] alleen in aanmerking komt voor
een vergoeding, indien blijkt dat niet de juiste procedure voor verwijdering is gevolgd. Hiervan is
sprake. [NAAM] heeft ten aanzien van het (ketting)slot van Abus van ? 45,95 een bon overlegd.

Voor het Titusz Falkx (ketting)slot van ? 25,- heeft [NAAM] geen bon meer. De commissie acht
een vergoeding van ? 70,95 voor de twee opengebroken sloten redelijk. Ook adviseert de
commissie om een vergoeding van ? 50,- (2 x ? 22,50) voor de door [NAAM] aan het Fietsdepot
betaalde administratiekosten toe te kennen.

Ten aanzien van de telefoonkosten van ? 15,- voor het telefoneren vanuit het buitenland naar het
nichtje van [NAAM] overweegt de commissie dat [NAAM] geen stukken heeft overlegd
waarmee aannemelijk wordt gemaakt dat [NAAM] deze kosten daadwerkelijk heeft moeten
maken. De commissie adviseert om het verzoek tot vergoeding van deze kosten af te wijzen.

Ten aanzien van de kosten van ? 140,- (4 x ? 35,-) in verband met de verlofuren wegens het
ophalen van de fietsen en het schrijven van het bezwaarschrift overweegt de commissie dat uit de
jurisprudentie valt af te leiden dat de tijd, die [NAAM] heeft gestoken in het opstellen en
indienen van het bezwaarschrift, gevolg is van deelname aan het maatschappelijke verkeer.2 Deze
kosten komen daarom niet voor vergoeding in aanmerking. Daarnaast merkt de commissie op dat
bezwaarde de kosten voor de verlofuren niet met stukken nader heeft onderbouwd. Daarbij komt
dat op de website van de gemeente Amsterdam terug is te vinden dat de fiets kan worden
opgehaald van maandag tot en met zaterdag. Tevens kan de fiets in Amsterdam thuis of op werk
worden bezorgd, indien men niet direct in de gelegenheid is om de fiets op te halen. Er bestond
dus geen noodzaak om verlofuren op te nemen. [NAAM] heeft geen omstandigheden
aangevoerd die de commissie anders doen beslissen. De commissie adviseert om het verzoek tot
vergoeding van deze kosten af te wijzen.

Ten aanzien van de kosten van in totaal ? 254,01 voor de fiets met barcode [BSN] merkt de
commissie op dat het spijtig is dat de fiets niet konden worden opgehaald bij het Fietsdepot.
[NAAM] heeft van de aanschaf van de fiets en de accessoires aanschafbonnen van 26 maart
2017 en 4 juni 2017 overlegd. Aangezien de fiets met accessoires op het moment van verwijdering
ruim twee jaar oud was, acht de  commissie in dit specifieke geval een vergoeding van ? 150,-
redelijk.

Gelet op het bovenstaande adviseert de commissie een bedrag van ? 270,95 aan [NAAM] toe te
wijzen als vergoeding voor de schade. [NAAM] wordt de gelegenheid geboden om een foto of
kopie van zijn bankpas in kleur toe te sturen, waarop de naam en het rekeningnummer van
bezwaarde duidelijk leesbaar zijn. [NAAM] kan de genoemde documenten sturen naar
juridischbureau.bezwaren@amsterdam.nl om de kostenvergoeding te ontvangen.

6.3 Ten aanzien van de bezwaren
Ten overvloede wordt nog opgemerkt dat het natuurlijk kan voorkomen dat de fiets voor een
langere periode niet wordt gebruik vanwege een operatie of vakantie. De beste oplossing is dan
om de fiets binnen te zetten. Indien dit niet mogelijk is, wordt geadviseerd buren of vrienden te
vragen om de fiets in de gaten te houden. Als de gemeente een label op de fiets heeft geplakt,

2 ECLI:NL:GHDHA:2014:2134.

dient het label te worden verwijderd én de fiets te worden gebruikt. De fiets wordt dan niet
verwijderd.

Tot slot merkt de commissie op dat het betreurenswaardig is dat de kosten voor de ergernis van
bezwaarde, ontstaan door de verwijdering van de fietsen, onbetaalbaar zijn. Dit leidt er echter niet
tot een ander oordeel van de commissie.

7.  Conclusie
Op grond van het voorgaande is de commissie van oordeel dat het bezwaar gegrond is. De
commissie adviseert de bestreden besluiten in te trekken. Tot slot adviseert de commissie om aan
bezwaarde een gedeeltelijke kostenvergoeding toe te kennen van in totaal ? 270,95.

Adviseur,

Mw. [NAAM]