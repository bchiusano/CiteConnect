Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.20.021114.001
Datum        13 april 2021
Onderwerp    Advies naar aanleiding van het bezwaarschrift van [NAAM] college,

1. Inleiding
Op 16 december 2020 om 09:17 uur heeft de handhaver, namens u, de fiets van [NAAM]
(hierna: bezwaarde) verwijderd uit het gebied rond De Kinkerstraat/De Hallen (Kinkerstraat) te
Amsterdam en opgeslagen bij het Fietsdepot. De fiets stond volgens het besluit niet geparkeerd in
de daarvoor bestemde voorziening. Het besluit is op 16 december 2020 om 07:55 uur
bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  een kostenvergoeding toe te kennen van ? 35,- en voor het overige af te wijzen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat zijn fiets voor de vijfde keer is meegenomen, terwijl hij deze voor
zijn woning heeft geparkeerd tussen de fietsnietjes. Het betreft een drukke winkelstraat
waarbij fietsen geregeld verplaatst worden door winkelend publiek, bezoekers van de
Blokker of andere bewoners.
.  Bij de aflevering van de fiets heeft bezwaarde bij herhaaldelijk verzoek geen bewijs gezien
waaruit blijkt dat zijn fiets fout geparkeerd stond.
.  De fiets is gestickerd om 07:55 uur. [NAAM] geeft aan dat dit voor de openingstijden
van de winkels was. Aangezien het tijdstip van verwijdering in de vroege morgen heeft
plaatsgevonden, acht bezwaarde tevens een begunstigingstermijn van één uur niet

voldoende om hem in staat te stellen de overtreding ongedaan te maken. Een langere
begunstigingstijd tot één uur na opening van de winkels, om 10:00 uur, zou geen extra
druk in de openbare ruimte veroorzaken. Derhalve acht bezwaarde dat de fiets te vroeg
verwijderd.
.  Tevens merkt bezwaarde op dat tijdens de aflevering  van de fiets de standaard is
afgebroken. [NAAM] wenst hiervoor een schadevergoeding te ontvangen. Een foto van
de afgebroken standaard heeft hij bij het bezwaarschrift gevoegd.

Per e-mail van 1 april 2021 is het constateringsformulier met de foto's van de fiets aan bezwaarde
toegestuurd.

4. Horen van bezwaarde
Op 12 april 2021 is er telefonisch contact geweest met bezwaarde. [NAAM] heeft de bezwaren
uit het bezwaarschrift herhaald en benadrukt. Samengevat heeft bezwaarde verder het volgende
aangegeven:
. [NAAM] is bewoner van de locatie. Er staan altijd veel fietsen. Het is vervelend dat de
fiets wordt weggehaald. De fiets van bezwaarde staat soms naast de fietsnietjes en soms
er tussenin.
. [NAAM] geeft aan dat hij `s avonds de fiets parkeert en dat, als er wordt gehandhaafd
vanaf het moment dat de winkels opengaan, hij de fiets dan in de gaten kan houden en de
fiets goed neer kan zetten. Hij is dan zelf ook op pad. Dat was nu met deze tijd van
handhaving niet mogelijk.
.  Ten aanzien van de schade aan de standaard geeft bezwaarde aan dat hij het nog niet
heeft laten maken.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek of fietsnietje) mogen
worden geparkeerd. Door het intensief gebruik en hoge fietsparkeerdruk is het gebied rond De
Kinkerstraat/De Hallen het college van burgemeester en wethouders aangewezen als gebied
waarin het verboden is om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

1 Gemeenteblad 18 september 2018, nr. 197814, 'Uitvoering van een gebiedsaanwijzing op grond van art. 4, lid 3 Algemene
Plaatselijke Verordening APV ter beperking van het (brom) fietsparkeren in de openbare ruimte in het belang van de veiligheid en
ter voorkoming van hinder, gemeente Amsterdam'.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het gebied gebruik maken de ruimte
te geven. Door middel van informatieborden wordt gewezen op het verbod op buiten de
parkeervoorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets van bezwaarde stond tussen de
fietsnietjes in. Er wordt opgemerkt dat er officieel maar twee fietsen bij een fietsnietje mogen
staan. Daarnaast wordt ter verduidelijking benoemd dat, indien een fiets goed bij een fietsnietje
geparkeerd staat, de fiets niet of weinig uit steekt. Uit de foto's blijkt dat de fiets met het
achterwiel ruim uitsteekt. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 16 december 2020 om 07:55 uur is aangebracht, en dat de fiets op diezelfde dag om
09:17 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] geeft aan dat zijn fiets voor de vijfde keer is meegenomen, terwijl hij deze voor zijn
woning heeft geparkeerd tussen de fietsnietjes. Het betreft een drukke winkelstraat waarbij
fietsen geregeld verplaatst worden door winkelend publiek, bezoekers van de Blokker of andere
bewoners. De commissie overweegt hiertoe het volgende.

Herhaald wordt dat uit het constateringsformulier en de foto's die zijn gemaakt bij de verwijdering
van de fiets, blijkt dat de fiets buiten de fietsvoorziening is aangetroffen. De fiets van bezwaarde
stond tussen de fietsnietjes in. Er wordt opgemerkt dat er officieel maar twee fietsen bij een
fietsnietje mogen staan. Daarnaast wordt ter verduidelijking benoemd dat, indien een fiets goed
bij een fietsnietje geparkeerd staat, de fiets niet of weinig uit steekt. Uit de foto's blijkt dat de fiets
met het achterwiel ruim uitsteekt. Voor een handhaver is bepalend hoe hij de fiets aantreft.

Helaas komt het voor dat fietsen door anderen worden verplaatst. Hoe vervelend dit ook is,
verwacht mag worden dat degene die zijn fiets los in de buurt van een fietsnietje stalt weet dat er

een risico op verplaatsing aan kleeft. Er kan ook voor gekozen worden om de fiets, vaak op wat
meer afstand van de bestemming, in een fietsenrek te stallen. Overwogen wordt dat het voor
risico van degene die zijn fiets stalt hoort te blijven, dat de fiets door een ander verplaatst kan
worden als de fiets los bij een fietsnietje wordt geplaatst.

[NAAM] geeft aan dat de fiets is gestickerd op een tijdstip voor de openingstijden van de
winkels. Aangezien het tijdstip van verwijdering in de vroege morgen heeft plaatsgevonden, acht
bezwaarde een begunstigingstermijn van één uur niet voldoende om hem in staat te stellen de
overtreding ongedaan te maken. Een langere begunstigingstijd tot één uur na opening van de
winkels, om 10:00 uur, zou geen extra druk in de openbare ruimte veroorzaken. Derhalve acht
bezwaarde dat de fiets te vroeg verwijderd. De commissie overweegt hiertoe het volgende.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Een langere begunstigingstermijn wordt gelet
op de druk op de openbare ruimte in het gebied en de aanzuigende werking van verkeerd
geparkeerde fietsen niet wenselijk geacht en zou in feite leiden tot het gedogen van
overtredingen. Dat de eigenaar van de fiets niet binnen die termijn de overtreding ongedaan heeft
kunnen maken in verband met bijvoorbeeld het vroege tijdstip, doet daar niet aan af. Bovendien
heeft de Rechtbank Amsterdam met de uitspraak van 26 september 2018 te kennen gegeven dat
het verlenen van een begunstigingstermijn van één uur niet onredelijk is, in het geval van binnen
het aangewezen gebied buiten de daarvoor bestemde voorziening geparkeerde fietsen.2

6.3 Ten aanzien van de kosten
[NAAM] merkt op dat tijdens de aflevering de standaard van de fiets is afgebroken. [NAAM]
wenst hiervoor een schadevergoeding te ontvangen. [NAAM] geeft aan dat hij het nog niet
heeft laten maken. De commissie overweegt hiertoe het volgende.

Overwogen wordt dat bij het toepassen van bestuursdwang zorgvuldig te werk moet worden
gegaan en beschadiging moet worden vermeden. Uit het constateringsformulier blijkt dat de fiets
lakschade, roest en geen verlichting had. Echter blijkt niet dat de standaard voor de verwijdering al
gebreken kende of beschadigd was. Ook uit de foto's blijken geen gebreken of beschadigingen ten
aanzien van de standaard. [NAAM] is de gelegenheid geboden om de door hem gestelde
schade te onderbouwen met stukken. [NAAM] heeft met stukken voldoende aannemelijk
gemaakt dat de schade is ontstaan door toedoen van het toepassen van bestuursdwang. Aan de
hand van de overgelegde stukken en vergelijkbare gevallen lijkt het de commissie in dit specifieke
geval redelijk om bedrag van ? 35,- toe te kennen aan bezwaarde.

Gelet op het bovenstaande adviseert de commissie om een kostenvergoeding van ? 35,- toe te
kennen aan bezwaarde. [NAAM] wordt de gelegenheid geboden om een foto of kopie van zijn

2 Rb Den Haag, 10 oktober 2016, ECLI:NL:RBDHA:2016:12168.

bankpas in kleur toe te sturen, waarop de naam en het rekeningnummer van bezwaarde duidelijk
leesbaar zijn. [NAAM] kan de genoemde documenten sturen naar
juridischbureau.bezwaren@amsterdam.nl om de kostenvergoeding te ontvangen.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt in aanmerking voor een gedeeltelijke
kostenvergoeding.

Adviseur,

Mw. [NAAM]