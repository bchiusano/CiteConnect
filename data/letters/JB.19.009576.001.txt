Advies van de bezwaarschriftencommissie Juridisch Bureau

Aan          Het college van burgemeesters en wethouders van de gemeente Amsterdam
Zaaknummer  JB.19.009576.001
Datum        1 oktober 2019
Onderwerp    Advies naar aanleiding van het bezwaarschrift van de heer [NAAM] college,

1 Inleiding
Op 14 juni heeft de handhaver, namens u, de fiets van de heer [NAAM] (hierna: bezwaarde)
verwijderd van de locatie Oostburgerdwarsstraat te Amsterdam en opgeslagen bij het Fietsdepot.
De fiets van bezwaarde stond volgens het besluit langer dan zes weken, zonder wezenlijke
onderbreking, op dezelfde plaats geparkeerd. Het besluit is op 8 mei 2019 bekendgemaakt.

2 Ontvankelijkheid
Uit recente jurisprudentie blijkt dat de sticker die op de fiets wordt aangebracht het besluit is
waartegen bezwaar kan worden gemaakt. Dit betekent dat de bezwaartermijn begint te lopen één
dag na het moment van stickeren. De sticker is aangebracht op 8 mei 2019. De termijn voor het
indienen van het bezwaarschrift ving aan op 8 mei 2019. Gelet op artikel 6:7 jo. 6:8 van de
Algemene wet bestuursrecht (Awb) was 20 juni 2019 de laatste dag waarop het bezwaarschrift kon
worden ingediend. De dagtekening van het bezwaarschrift is 22 juni 2019.

Op 22 juni 2019 is het bezwaarschrift door het Juridisch Bureau ontvangen. Vaststaat dat het
bezwaarschrift niet tijdig is ingediend. De vraag is vervolgens of de termijnoverschrijding
verschoonbaar is te achten. Slechts in zeer bijzondere gevallen wordt het bezwaarschrift bij te late
indiening in behandeling genomen. [NAAM] moet dan aantonen dat het hem niet aan te
rekenen is, dat hij te laat is met zijn bezwaarschrift.

Bij brief van 25 juni 2019 is bezwaarde in de gelegenheid gesteld om schriftelijk te laten weten
waarom het bezwaarschrift te laat is ingediend. Bij e-mail van 29 juni 2019 heeft bezwaarde hierop
gereageerd.

Aangevoerd is dat bezwaarde zijn fiets op 22 juni 2019 heeft opgehaald bij het Fietsdepot. Op dit
moment is bezwaarde te weten gekomen dat zijn fiets is verwijderd en met welke grondslag.
Tevens voert bezwaarde aan dat hij geen sticker op zijn fiets heeft aangetroffen en dus niet kon
vermoeden dat de fiets verwijderd zou worden.

De commissie geeft in dit specifieke geval het voordeel van de twijfel dat niet gesteld kan worden
dat het aan bezwaarde te wijten is dat hij niet tijdig bezwaar heeft gemaakt.

Zodoende wordt toegekomen aan een inhoudelijke beoordeling.

3 Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  het verzoek om kostenvergoeding af te wijzen.

4 Bezwaren
Samengevat luiden de bezwaren in het bezwaarschrift als volgt:
- [NAAM] geeft aan dat zijn fiets geparkeerd stond op de locatie Nieuwe
Oosterburgerdwarsstraat-
- [NAAM] geeft aan dat hij zijn fiets dagelijks gebruikt om naar het station te fietsen om de
trein naar zijn werk te pakken-
- [NAAM] geeft aan dat hij op 12 juni 2019 gevallen is van zijn fiets waardoor hij op 14 juni
2019 zijn fiets niet gebruikt heeft-
- [NAAM] geeft aan dat er geen rode sticker aan zijn fiets heeft gezeten voorafgaand aan de
verwijdering van zijn fiets-
- [NAAM] geeft aan dat hij het bijzonder vreemd vindt dat er een slag in de band te zien is
op het drietal ontvangen foto's van de handhaver. Hij geeft aan dat er een slag in de
voorband is gekomen op 6 juni 2019. De foto's kunnen niet gemaakt zijn op 8 mei 2019, maar
ook niet op de dag van verwijdering. Tevens geeft bezwaarde aan dat hij zijn fiets in de
tussentijd heeft gebruikt-
- [NAAM] verzoekt om vergoeding van de door hem aan het Fietsdepot betaalde
administratiekosten van ?22,50.

5 Horen van bezwaarde
Op 25 september  2019 heeft er telefonisch contact plaatsgevonden met bezwaarde. [NAAM]
heeft ingestemd met telefonisch horen. Kort samengevat heeft hij zijn bezwaren als volgt
toegelicht:
- [NAAM] geeft aan dat hij zijn fiets dagelijks gebruikt en alles hiermee doet-
- [NAAM] geeft aan dat hij twee dagen voor het verwijderen van zijn fiets hiervan is
gevallen. Hij geeft aan dat er een slag in de voorband is gekomen op 6 juni 2019, hierdoor
kunnen de foto's niet zijn gemaakt op 8 mei 2019-
- [NAAM] geeft aan dat hij geen rode stickers op zijn fiets heeft gezien.

6 Juridisch Kader
Ingevolge artikel 4.27 lid 2a APV is het verboden om in een door het college aangewezen gebied
langer te parkeren dan een door het college te bepalen periode. Het gebied binnen de Ring A10
(met uitzondering van Noord) is door het college aangewezen als gebied waar een fiets niet langer
dan zes weken op dezelfde plaats mag parkeren, zonder wezenlijke onderbreking. 1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'

wet bestuursrecht. Op grond hiervan kunt u een overtreding zelf beëindigen door het meevoeren
en opslaan van de fiets, nadat u de betrokkene in de gelegenheid heeft gesteld zelf de overtreding
op te heffen. Tevens kunt u de kosten hiervan in rekening brengen.

7 Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fietsen volgens de juiste procedure heeft plaatsgevonden.

De locatie Oostburgerdwarsstraat valt in het aangewezen gebied binnen de Ring A10. Op deze
locatie geldt een maximale parkeerduur van zes weken. Deze maximale parkeerduur geldt zowel
binnen als buiten de fietsparkeervoorzieningen. Met dit beleid wil de gemeente de bestaande
parkeerplekken beter benutten.

Uit het constateringsformulier blijkt dat de fiets langer dan zes weken zonder wezenlijke
onderbreking geparkeerd is geweest op de locatie Oostburgerdwarsstraat. De fiets is
door de handhaver op 7 maart 2019 van een onopvallend constateringsmiddel (krijtstreep)
voorzien. Op 8 mei 2019 is gecontroleerd of de fiets is gebruikt. Uit het intact zijn van het
constateringsmiddel bleek dat bezwaarde de fiets in de tussenliggende periode niet heeft
gebruikt. Overtreding van artikel 4.27 lid 2 van de APV staat hiermee vast.

In een gebied met een maximale parkeerduur van zes weken krijgt de eigenaar vanaf het
aanbrengen van de sticker zeven dagen de tijd om de fiets te gebruiken. Op de foto's die op het
moment van verwijderen van de fiets door de handhavers zijn gemaakt, is te zien dat de fiets van
bezwaarde voorzien was van een sticker. Uit het constateringsformulier blijkt dat de sticker op 8
mei 2019 is aangebracht, en dat de fiets op 14 juni 2019 is verwijderd.

Hieruit volgt dat u de juiste procedure heeft gevolgd bij het verwijderen van de fiets.

Bezwaarde voert aan dat hij zijn fiets dagelijks gebruikt om naar het station te fietsen om de trein
naar zijn werk te pakken. Hierover overweegt de commissie het volgende.

Herhaald wordt dat de fiets door de handhaver op 7 maart 2019 van een onopvallend
constateringsmiddel is voorzien. Op de foto's die door de handhaver zijn gemaakt op het moment
van verwijdering van de fiets is te zien dat het constateringsmiddel nog intact was ten tijde van
verwijdering. Uit het intact zijn van het constateringsmiddel bleek dat bezwaarde de fiets in de
tussenliggende periode niet heeft gebruikt. De commissie overweegt dat bezwaarde niet
voldoende aannemelijk heeft gemaakt dat hij zijn fiets na het aanbrengen van het
constateringsmiddel op 7 maart daadwerkelijk heeft gebruikt. Daarbij wordt opgemerkt
dat het verplaatsen van de fiets niet voldoende is, daarmee is geen sprake van een wezenlijke
onderbreking van de parkeerduur. Om verwijdering te voorkomen dient de fiets gebruikt te
worden, enkel op deze manier verdwijnt het aangebrachte constateringsmiddel. Tevens blijkt uit
de kopie van het WhatsApp-gesprek niet dat bezwaarde op 6 juni 2019 heeft gereden op de
desbetreffende fiets.

Voorts voert bezwaarde aan dat hij geen sticker op zijn fiets heeft aangetroffen. De commissie
overweegt hierover het volgende.

Uit vaste jurisprudentie blijkt dat de sticker op de fiets het besluit is.2 Uit het
constateringsformulier blijkt dat de fiets gestickerd is geweest op 8 mei 2019. Op het moment
van verwijderen is een vervangende sticker op de fiets aangebracht, omdat de op 8 mei 2019
aangebrachte sticker niet langer op de fiets zat. Dat het om een vervangende sticker gaat blijkt uit
het cijfer 2 wat op de sticker vermeld staat. Tevens staat ook op het constateringsformulier
vermeld dat er een duplicaat is aangebracht. De commissie overweegt dat er hier geen reden
bestaat om te twijfelen aan het constateringsformulier.

Volgens de uitspraak van Rechtbank Den Haag van 10 oktober 2016  is de sticker op de fiets het
besluit. Op de foto's die op het moment van verwijderen van de fiets door de handhaver zijn
gemaakt, is te zien dat de fiets van bezwaarde voorzien was van een sticker. Herhaald wordt dat
uit het constateringsformulier blijkt dat de sticker op 8 mei 2019 is aangebracht. Deze foto's
worden gemaakt op het moment dat de fiets wordt verwijderd. De commissie overweegt dat er
hier geen reden bestaat om te twijfelen aan het constateringsformulier.

Verder voert bezwaarde aan dat hij op 6 juni 2019 een slag in de voorband van zijn fiets had.
Hierdoor kunnen de foto's niet zijn genomen op 8 mei 2019, maar ook niet op de dag van
verwijdering. De commissie overweegt hierover het volgende.

Herhaald wordt dat de handhaver foto's heeft gemaakt bij het verwijderen van de fiets, namelijk
op 14 juni 2019.De commissie overweegt wederom dat er hier geen reden bestaat om te twijfelen
aan het constateringsformulier.

Ten aanzien van de door bezwaarde gemaakte kosten wordt overwogen dat hiervoor alleen tot
vergoeding kan worden overgegaan indien blijkt dat niet de juiste procedure voor verwijdering is
gevolgd. Nu in bezwaar is gebleken dat hiervan geen sprake is, wordt de door bezwaarde
gemaakte kosten niet vergoed.

8 Conclusie
Op grond van het voorgaande is de commissie van oordeel dat het bezwaar ongegrond is en dat
het bestreden besluit in stand dient te blijven. [NAAM] komt niet in aanmerking voor
vergoeding van de gemaakte kosten.

Adviseur,

[NAAM] Rb Den Haag, 10 oktober 2016, ECLI:NL:RBDHA:2016:1216