Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.21.006706.001
Datum        17 juni 2021
Onderwerp    Advies naar aanleiding van het bezwaarschrift van [NAAM] college,

1. Inleiding
Op 24 februari 2021 om 11:15 uur heeft de handhaver, namens u, de fiets van de dochter van
[NAAM] (hierna: bezwaarde) verwijderd uit het gebied het NS-station Amsterdam Centraal
(Stationsplein) en opgeslagen bij het Fietsdepot. De fiets stond volgens het besluit niet
geparkeerd in de daarvoor bestemde voorziening. Het besluit is op 23 februari 2021 om 14:25 uur
bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] merkt op dat de fiets nog geen uur in het fietsenrek stond.

4. Horen van bezwaarde
Op 16 juni 2021 is er telefonisch contact geweest met bezwaarde. [NAAM] heeft de bezwaren
uit het bezwaarschrift herhaald en benadrukt. Samengevat heeft bezwaarde verder het volgende
aangegeven:
. [NAAM] geeft aan dat zij de tijden niet precies meer weet, maar de fiets is binnen een
uur weggehaald.
.  De fiets was van haar dochter. Zij had met haar dochter afgesproken om naar de tandarts
te gaan in het centrum, en de dochter weet zeker dat zij de fiets goed in het rek had gezet

voor de fietsenstalling. De fiets stond op slot met de ketting, maar niet aan het rek. De
ketting zat er nog om toen zij de fiets terugkregen.
.  Mogelijk heeft iemand de fiets verplaatst, maar daar hebben zij geen invloed op.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek of fietsnietje) mogen
worden geparkeerd. Door het intensief gebruik en hoge fietsparkeerdruk is het gebied rond het
NS-station Amsterdam Centraal het college van burgemeester en wethouders aangewezen als
gebied waarin het verboden is om fietsen buiten de daarvoor bestemde voorzieningen te
parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod op buiten de
parkeervoorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. Het voorwiel van de fiets van de dochter
van bezwaarde stond niet in de wielsleuf. Ter verduidelijking wordt benoemd dat indien een fiets
met een wiel in een wielsleuf staat, de fiets niet uit steekt. Uit de foto's blijkt dat de fiets met het
achterwiel uitsteekt. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 23 februari 2021 om 14:25 uur is aangebracht, en dat de fiets op 24 februari 2021 om
11:15 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde had met haar dochter afgesproken om naar de tandarts te gaan in het centrum, en de
dochter weet zeker dat zij de fiets goed in het rek had gezet voor de fietsenstalling. De fiets stond
op slot met de ketting, maar niet aan het rek. De ketting zat er nog om toen zij de fiets
terugkregen. Mogelijk heeft iemand de fiets verplaatst, maar daar hebben zij geen invloed op. De
commissie overweegt hiertoe het volgende.

Herhaald wordt dat uit het constateringsformulier en de foto's die zijn gemaakt bij de verwijdering
van de fiets, blijkt dat de fiets buiten de fietsvoorziening is aangetroffen. Het voorwiel van de fiets
van de dochter van bezwaarde stond niet in de wielsleuf. Ter verduidelijking wordt benoemd dat
indien een fiets met een wiel in een wielsleuf staat, de fiets niet uit steekt. Uit de foto's blijkt dat
de fiets met het achterwiel uitsteekt. Het komt helaas voor dat in het rek geplaatste fietsen eruit
worden gehaald zodat iemand anders zijn of haar fiets op die plek in het rek kan zetten. Hoe
vervelend dit voor bezwaarde en haar dochter ook is, het is haar verantwoordelijkheid om de fiets
zo te stallen dat dit niet kan gebeuren. Er kan bijvoorbeeld gebruik worden gemaakt van een
(ketting)slot gebruikt om de fiets aan het rek te bevestigen, dat zó bevestigd dient te worden dat
niet te veel ruimte bestaat om de fiets uit het rek te halen.

Bezwaarde merkt op dat de fiets nog geen uur in het fietsenrek stond. De commissie overweegt
hiertoe het volgende.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Uit het constateringsformulier volgt dat in dit
geval de begunstigingstermijn van één uur op 23 februari 2021 om 14:25 uur is gegeven en dat de
fiets van bezwaarde na afloop van de termijn op 24 februari 2021 om 11:15 uur nog steeds buiten
de fietsvoorziening is aangetroffen. De fiets is daarom verwijderd.

De commissie merkt op dat een langere begunstigingstermijn gelet op de druk op de openbare
ruimte in het gebied en de aanzuigende werking van verkeerd geparkeerde fietsen niet wenselijk
wordt geacht en zou in feite leiden tot het gedogen van overtredingen. Dat de eigenaar van de
fiets niet binnen die termijn de overtreding ongedaan heeft kunnen maken in verband met
bijvoorbeeld een afspraak, doet daar niet aan af. Bovendien heeft de Rechtbank Amsterdam met
de uitspraak van 26 september 2018 te kennen gegeven dat het verlenen van een

begunstigingstermijn van één uur niet onredelijk is, in het geval van binnen het aangewezen
gebied buiten de daarvoor bestemde voorziening geparkeerde fietsen.2 De commissie overweegt
dat de fiets dan ook terecht en op de juiste wijze is verwijderd.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mw. [NAAM] Rb Amsterdam, 26 september 2018, ECLI:NL:RBAMS:2018:751