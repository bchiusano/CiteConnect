Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.22.014546.001
Datum        14 december 2022
Onderwerp    Advies naar aanleiding van het bezwaarschrift van [NAAM] college,

1. Inleiding
Op 11 augustus 2022 om 09:45 uur heeft de handhaver, namens u, de fiets van de vriendin van
[NAAM] (hierna: bezwaarde) verwijderd uit het gebied rond het NS-station Amsterdam
Centraal (De Ruijterkade) en opgeslagen bij het Fietsdepot. De fiets stond volgens het besluit niet
geparkeerd in de daarvoor bestemde voorziening. Het besluit is op 11 augustus 2022 om 08:10 uur
bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat de fiets van zijn vriendin onterecht is verwijderd van NS-station
Amsterdam Centraal.
. [NAAM] stelt dat zijn vriendin de fiets op 9 augustus netjes in het rek heeft gezet,
waarna de fiets op 11 augustus is verwijderd.
.  Volgens bezwaarde gebruikt zijn vriendin de fiets normaliter elke werkdag, maar vanwege
een heftige oorontsteking moest zij naar het ziekenhuis en kon ze niet naar haar werk.
. [NAAM] vindt dat ondanks dat zijn vriendin niet elke dag gebruik maakte van de fiets,
dit nog geen reden is om de fiets te verwijderen. De fiets stond maar twee dagen in de
stalling.
. [NAAM] wil graag de fiets kunnen ophalen bij het Fietsdepot zonder hiervoor te hoeven
betalen.

. [NAAM] geeft tot slot nog aan het belachelijk te vinden dat de fiets van zijn vriendin is
verwijderd.

4. Horen van bezwaarde
Bezwaarde is bij e-mail van 21 november 2022 en 30 november 2022 in de gelegenheid gesteld om
zijn bezwaarschrift telefonisch of schriftelijk nader toe te lichten. Aan bezwaarde is een termijn
gegeven om voor 7 december 2022 te reageren. De commissie heeft binnen deze termijn geen
reactie van bezwaarde ontvangen. De commissie baseert de beoordeling van het bezwaarschrift
op basis van de stukken in het dossier.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek, een fietsparkeervak of
fietsnietje) mogen worden geparkeerd. Door het intensief gebruik en hoge fietsparkeerdruk is het
gebied rond NS-Station Amsterdam Centraal door het college van burgemeester en wethouders
aangewezen als gebied waarin het verboden is om fietsen buiten de daarvoor bestemde
voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod op buiten de
parkeervoorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets stond tegenover een
fietsparkeervoorziening tegen een betonnen zuil aan geparkeerd. Voor een handhaver is bepalend
hoe hij de fiets aantreft.

Overtreding van artikel 4.27 lid 4 van de APV staat hiermee vast.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 11 augustus 2022 om 08:10 uur is aangebracht, en dat de fiets op diezelfde dag om
09:45 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde stelt dat zijn vriendin de fiets op 9 augustus netjes in het rek heeft gezet, waarna de
fiets op 11 augustus is verwijderd. Volgens bezwaarde gebruikt zijn vriendin de fiets normaliter
elke werkdag, maar vanwege een heftige oorontsteking moest zij naar het ziekenhuis en kon ze
niet naar haar werk. [NAAM] vindt dat ondanks dat zijn vriendin niet elke dag gebruik maakte
van de fiets, dit nog geen reden is om de fiets te verwijderen. De fiets stond maar twee dagen in de
stalling. De commissie overweegt hiertoe het volgende.

Herhaald wordt dat bezwaarde de fiets geparkeerd heeft in het aangewezen gebied waar het
verboden is de fiets buiten de voorziening te parkeren. De fiets van bezwaarde stond tegenover
een fietsparkeervoorziening tegen een betonnen zuil aan geparkeerd. Fietsen die buiten de
daarvoor bestemde parkeervoorziening staan geparkeerd, kunnen worden verwijderd.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen. Dat de eigenaar van de
fiets niet binnen die termijn de overtreding ongedaan heeft kunnen maken vanwege bijvoorbeeld
ziekte, doet daar niet aan af. Bovendien heeft de Rechtbank Amsterdam met de uitspraak van 26
september 2018 te kennen gegeven dat het verlenen van een begunstigingstermijn van één uur
niet onredelijk is, in het geval van binnen het aangewezen gebied buiten de daarvoor bestemde
voorziening geparkeerde fietsen.2

Het komt helaas voor dat in het rek geplaatste fietsen eruit worden gehaald zodat iemand anders
zijn of haar fiets op die plek in het rek kan zetten. Hoe vervelend dit voor bezwaarde ook is, het is

2   Rb Amsterdam, 26 september 2018, ECLI:NL:RBAMS:2018:7511.

de verantwoordelijkheid van bezwaarde of van zijn vriendin om de fiets zo te stallen dat dit niet
kan gebeuren. Ook als een (ketting)slot gebruikt wordt om de fiets aan het rek te bevestigen,
moet dat slot zó bevestigd worden dat niet teveel ruimte bestaat om de fiets uit het rek te halen.

De commissie overweegt dat het voor risico van degene die zijn of haar fiets stalt hoort te blijven,
dat de fiets door een ander verplaatst kan worden als hij of zij de fiets niet zo bevestigt dat dat niet
kan gebeuren. De schade die hij of zij daardoor heeft geleden, dient dan ook voor zijn of haar
rekening te blijven. De commissie is van mening dat de overtreding bezwaarde is toe te rekenen,
zodat de last hem/haar terecht is opgelegd en de kosten van de bestuursdwang ook op hem/haar
verhaald mochten worden.

6.3 Ten aanzien van de kosten
Bezwaarde wil graag de fiets kunnen ophalen bij het Fietsdepot zonder hiervoor te hoeven
betalen. De commissie overweegt hiertoe het volgende.

Ten aanzien van de door bezwaarde betaalde kosten wordt overwogen dat bezwaarde alleen in
aanmerking komt voor een vergoeding, indien blijkt dat niet de juiste procedure voor verwijdering
is gevolgd. Hiervan is geen sprake. De commissie adviseert daarom geen kostenvergoeding toe te
kennen.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mevrouw [NAAM]