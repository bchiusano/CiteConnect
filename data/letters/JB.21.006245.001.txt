Advies van de bezwaarschriftencommissie Juridisch Bureau
Aan          Het college van burgemeester en wethouders van de gemeente Amsterdam
Zaaknummer   JB.21.006249.001, JB.21.006248.001 en JB.21.006245.001
Datum        27 mei 2021
Onderwerp    Advies naar aanleiding van het bezwaarschrift van [NAAM]

Geacht college,

1. Inleiding
Op 22 januari 2021 heeft de handhaver, namens u, drie fietsen van [NAAM] en haar partner (hierna:
bezwaarde) verwijderd van de locatie Amstelkade te Amsterdam en opgeslagen bij het Fietsdepot.
De fietsen stonden volgens het besluitde besluiten langer dan zes weken onafgebroken op dezelfde
plaats geparkeerd. De besluiten zijn op 4 januari 2021 bekendgemaakt. De commissie adviseert om
het bezwaarschrift ontvankelijk te verklaren.Tegen de besluiten is een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  de bestreden besluiten in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. Ontvankelijkheid
De bezwaartermijn liep af op 15 februari 2021. Vaststaat dat het bezwaarschrift na afloop van de
bezwaartermijn is ingediend.

Beoordeeld moet worden of de overschrijding van de bezwaartermijn verschoonbaar is. Slechts in
zeer bijzondere gevallen wordt het bezwaarschrift bij te late indiening in behandeling genomen.
[NAAM] moet dan aantonen dat het haar niet aan te rekenen is, dat zij te laat is met haar
bezwaarschrift. Volgens vaste rechtspraak kan een bezwaarschrift alsnog ontvankelijk worden
verklaard als bezwaarde vanaf het moment dat zij daarvan kennis heeft zo spoedig mogelijk, maar
in ieder geval binnen twee weken bezwaar maakt.

[NAAM] voert aan dat uit jurisprudentie is gebleken dat indien bestuursdwang wordt toegepast
in de vorm van het verwijderen van een gestickerde fiets en dit de eigenaar onopgemerkt blijft,
een daartegen gemaakt bezwaar ontvankelijk is dan wel termijnoverschrijding verschoonbaar is,
indien een bezwaar wordt ingediend binnen twee weken nadat aan de eigenaar het
kennisgevingsbesluit is uitgereikt.

[NAAM] heeft op 3 maart 2021 een bevestigingse-mail gehad voor de bezorgafspraak en op 10
maart 2021 zijn de fietsen thuisbezorgd. [NAAM] heeft op 11 maart 2021 bezwaar gemaakt. De
commissie acht de termijnoverschrijding in dit specifieke geval verschoonbaar, aangezien
bezwaarde binnen een redelijke termijn na het ophalen van de fiets een bezwaarschrift heeft
ingediend. Dit betekent dat de commissie adviseert het bezwaarschrift ontvankelijk te verklaren
en inhoudelijk te behandelen.

4.De bezwaren
Samengevat luiden de bezwaren uit het bezwaarschrift als volgt:
. [NAAM] voert aan dat de fietsen niet kunnen worden gebruikt vanwege de
coronapandemie. [NAAM] stelt dat zij los van de besmettingsrisico's voor henzelf ook
in verband met zeer kwetsbare familieleden noodgedwongen een strenge vorm van zelf-
quarantaine moesten opleggen. [NAAM] en haar partner zijn 64 jaar en 63 jaar met en
er is sprake van extra omstandigheden. Hierdoor zijn zijn het hele jaar al vrijwel niet
buitenshuis geweest. De fietsen staan dan ook al die tijd stil bij het huis van bezwaarde.
[NAAM] is verbaasd en geïrriteerd over het feit dat de fietsen onder deze
omstandigheden zijn verwijderd.
. [NAAM] stelt dat de drie fietsen in uitstekende staat waren. [NAAM] geeft aan dat
de fietsen niemand tot enige last waren. De fietsen liggen aan het deel van de Amstelkade
met alleen woningen waardoor het altijd rustig is. Volgens bezwaarde was er geen enkele
reden om de fietsen te verwijderen vanuit het standpunt van openbare orde of veiligheid.
. [NAAM] stelt dat de gemeente deze maatregel heeft toegepast in een periode dat
vanuit overheidswege werd aangedrongen om zoveel mogelijk thuis te blijven. [NAAM]
geeft aan dat toen zelfs in deze periode de avondklok werd aangekondigd. [NAAM]
stelt dat de overheid hier verregaand inconsequent handelt.
. [NAAM] voert aan dat ondanks de overheid deze bevoegdheid formeel heeftdeze
formele bevoegdheid de overheid dit , dient zij die rationeel, proportioneel en in lijn met
het overige beleid dient toe te passen. [NAAM] stelt dat er sprake is van een onjuist en
ook bestuursrechtelijk onaanvaardbaar gebruik van bevoegdheden. [NAAM] stelt dat
de regering en het parlement nota bene in het kader van de Toeslagendiscussie vast
hebben gesteld dat een overheid niet zo kan en mag functioneren.
. [NAAM] stelt dat zij schade lijden. Ten eerste doordat zij zich in situaties moeten
begeven die zij vanwege de besmettingsrisico's al een jaar proberen te vermijden.
Daarnaast leidt bezwaarde ook financiële schade. Het thuisbezorgenterughalen van de
drie fietsen van het Fietsdepot kostte ? 105,- en de geknipte sloten kost op zijn minst nog
eens hetzelfde bedrag stelt bezwaarde. [NAAM] verzoekt om ? 200,- schade te
vergoeden.

.    [NAAM] heeft per e-mail van 17 maart 2021 aanvullende informatie gestuurd:
.  Ten overvloede verzoekt bezwaarde het bezwaarschrift ontvankelijk te verklaren. Gezien
de persoonlijke omstandigheden en ook gezien de termijn zou zijn gaan lopen zonder dat
zij daar als rechthebbende afdoende van op hoogte zijn gesteld.
.  Aanvullend heeft bezwaarde op 17 maart 2021 aangevoerd dat uit jurisprudentie is
gebleken dat indien bestuursdwang wordt toegepast in de vorm van het verwijderen van
een gestickerde fiets en dit de eigenaar onopgemerkt blijft, een daartegen gemaakt
bezwaar ontvankelijk is dan wel de termijnoverschrijding verschoonbaar is, indien een
bezwaar wordt ingediend binnen twee weken nadat aan de eigenaar het
kennisgevingsbesluit is uitgereikt.
. [NAAM] verwijst ook naar een krantenartikel van het Parool. [NAAM] verzoekt,
mede gezien het krantenartikel, om rekening te houden met de coronapandemie en de
noodzakelijke zelf-quarantaine bij de inhoudelijke beoordeling.

5.Horen van bezwaarde
Op 20 mei 2021 is bezwaarde in de gelegenheid gesteld om de bezwaren verder toe te lichten. Op
23 mei 2021 heeft bezwaarde per e-mail aangegeven geen behoefte te hebben aan een
mondelinge toelichting op haar bezwaar. Zij stelt dat de bezwaren zoals weergegeven in het
bezwaarschrift voldoende duidelijk zijn en dat zij deze niet behoeft toe te lichten of aan te vullen.

6.Juridisch kader
Ingevolge artikel 4.27 lid 2a van de Algemene Plaatselijke Verordening (APV) is het verboden om
in een door het college aangewezen gebied langer te parkeren dan een door het college te bepalen
periode. Het gebied binnen de Ring A10 (met uitzondering van Noord) is door het college
aangewezen als gebied waar een fiets niet langer dan zes weken op dezelfde plaats mag parkeren,
zonder wezenlijke onderbreking.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

7.Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fietsen volgens de juiste procedure heeft plaatsgevonden.

7.1 Ten aanzien van het besluitde besluiten
De locatie Amstelkade valt in het aangewezen gebied binnen de Ring A10. Op deze locatie geldt
een maximale parkeerduur van zes weken. Deze maximale parkeerduur geldt zowel binnen als
buiten de fietsparkeervoorzieningen. Met dit beleid wil de gemeente de bestaande
parkeerplekken beter benutten.

1 Gemeenteblad 19 oktober 2016, nr. 144103, '(Brom)fiets-parkeerduur beperking in Amsterdam Zuid'.

Uit de constateringsformulieren blijkt dat de fietsen van bezwaarde en haar partner langer dan zes
weken zonder wezenlijke onderbreking geparkeerd zijn geweest. Gebleken is dat de fietsen van
bezwaarde op 12 oktober 2020 door de handhavers van een onopvallend constateringsmiddel zijn
voorzien. Op 4 januari 2021 is gecontroleerd of de fietsen van hun plek zijn geweest. Uit het intact
zijn van de constateringsmiddelen bleek dat bezwaarde en haar partner dehaar fietsen in de
tussenliggende periode niet hebbeneft gebruikt.

Overtreding van artikel 4.27 lid 2a van de APV staat hiermee vast.

In een gebied met een maximale parkeerduur van zes weken krijgt de eigenaar vanaf het
aanbrengen van de sticker zeven dagen de tijd om de fiets te gebruiken. Uit de het
constateringsformulieren blijkt dat de stickers op 4 januari 2021 zijn aangebracht, en dat de fietsen
op 22 januari 2021 zijn verwijderd. Uit de foto's, die door de handhavers zijn gemaakt op het
moment van verwijdering, blijkt dat dehet aangebrachte constateringsmiddelen nog intact waren.

Hieruit volgt dat u de juiste procedure heeft gevolgd bij het verwijderen van de fietsen.

7.2 Ten aanzien van de bezwaren
[NAAM] voert aan dat uit jurisprudentie is gebleken dat indien bestuursdwang wordt toegepast
in de vorm van het verwijderen van een gestickerde fiets en dit de eigenaar onopgemerkt blijft,
een daartegen gemaakt bezwaar ontvankelijk is dan wel termijnoverschrijding verschoonbaar is,
indien een bezwaar wordt ingediend binnen twee weken nadat aan de eigenaar het
kennisgevingsbesluit is uitgereikt.

Vaststaat dat het bezwaarschrift na afloop van de bezwaartermijn is ingediend. Beoordeeld moet
worden of de overschrijding van de bezwaartermijn verschoonbaar is. Slechts in zeer bijzondere
gevallen wordt het bezwaarschrift bij te late indiening in behandeling genomen. [NAAM] moet
dan aantonen dat het haar niet aan te rekenen is, dat zij te laat is met haar bezwaarschrift. Volgens
vaste rechtspraak moet de betrokkene die pas na afloop van de bezwaartermijn bekend wordt met
de mogelijkheid daartegen bezwaar te maken, vanaf het moment dat hij daarvan kennis heeft zo
spoedig mogelijk, maar in ieder geval binnen twee weken bezwaar maken.2

De bezwaartermijn liep af op 15 februari 2021. [NAAM] heeft op 3 maart 2021 een
bevestigingsmail gehad voor de bezorgafspraak en op 10 maart 2021 zijn de fietsen thuisbezorgd.
[NAAM] heeft op 11 maart 2021 bezwaar gemaakt, dit is binnen twee weken na de
bekendmaking van het kennisgevingsbesluit. De commissie acht de termijnoverschrijding
verschoonbaar, aangezien bezwaarde binnen een redelijke termijn na het ophalen van de fiets een
bezwaarschrift heeft ingediend. Dit betekent dat de commissie adviseert het bezwaarschrift ook
inhoudelijk te behandelen.

[NAAM] voert aan dat de fietsen niet kunnen worden gebruikt vanwege de coronapandemie.
[NAAM] stelt dat zij los van de besmettingsrisico's voor henzelf ook in verband met zeer

2 Raad van State 11 december 2019, ECLI:NL:RVS:2019:4152.

kwetsbare familieleden noodgedwongen een strenge vorm van zelf-quarantaine moesten
opleggen. [NAAM] en haar partner zijn 64 jaar en 63 jaar met extra omstandigheden. Hierdoor
zij zijn het hele jaar al vrijwel niet buitenshuis geweest. [NAAM] verzoekt, mede gezien het
krantenartikel, om rekening te houden met de coronapandemie en de noodzakelijke zelf-
quarantaine bij de inhoudelijke beoordeling. [NAAM] stelt dat de gemeente deze maatregel
heeft toegepast in een periode dat vanuit overheidswege werd aangedrongen om zoveel mogelijk
thuis te blijven. [NAAM] voert aan dat ondanks de overheid deze bevoegdheid formeel heeft,
dient zij die rationeel, proportioneel en in lijn met het overige beleid toe te passen. [NAAM]
stelt dat er sprake is van een onjuist en ook bestuursrechtelijk onaanvaardbaar gebruik van
bevoegdheden. De commissie overweegt hiertoe het volgende.

Hoewel wij begrip hebben voor de aangevoerde omstandigheden, doet de situatie rond het
Coronavirus niet af aan de aangewezen gebieden en de geconstateerde overtreding. Gelet op de
periode waarin de overtreding is geconstateerd en het moment waarop de fiets is voorzien van
een sticker, wordt opgemerkt dat het gestelde haar niet ontslaat van de plicht om de fietsen
volgens de daarvoor geldende regels voor de parkeerduur te parkeren. [NAAM] heeft geen
omstandigheden aangevoerd die anders doen beslissen. Het kan voorkomen dat iemand een fiets
voor een langere tijd niet kan gebruiken wegens omstandigheden. De beste oplossing is dan om
de fiets binnen te zetten. Indien dit niet mogelijk is wordt geadviseerd buren of vrienden te vragen
om de fiets in de gaten te houden. Als de gemeente een sticker op de fiets heeft geplakt, dient de
sticker te worden verwijderd én de fiets in gebruik te worden genomen. De fiets wordt dan niet
verwijderd. Via de gebruikelijke communicatiekanalen van de gemeente had bezwaarde op de
hoogte kunnen zijn van deze regel.

[NAAM] stelt dat de drie fietsen in uitstekende staat waren.
niemand tot enige last waren. De commissie overweegt hiertoe het volgende.

Dat de fiets in goede staat verkeerde en er geen sprake was van een kennelijk verwaarloosde
toestand, maakt niet dat de fietsen langer dan zes weken op dezelfde plaats mogenag worden
geparkeerd zonder wezenlijke onderbreking. De fietsen  mochten dus verwijderd worden,
ongeacht de staat van de fietsen. OokDaarbij is het veroorzaken van hinder hiervoor geen
vereiste.

[NAAM] stelt dat de gemeente deze maatregel heeft toegepast in een periode dat vanuit
overheidswege werd aangedrongen om zoveel mogelijk thuis te blijven. [NAAM] voert aan dat
ondanks de overheid deze bevoegdheid formeel heeft, dient zij die rationeel, proportioneel en in
lijn met het overige beleid toe te passen. [NAAM] stelt dat er sprake is van een onjuist en ook
bestuursrechtelijk onaanvaardbaar gebruik van bevoegdheden.

De commissie herhaalt dat er sprake is van een overtreding en de juiste procedure voor
verwijdering is gevolgd. De commissie overweegt dat de gevolgen die uit de verwijdering van de
fietsen voortvloeien, voor risico van bezwaarde komen.

7.3 Ten aanzien van de kosten
[NAAM] stelt dat zij schade lijden, . Ten eerste doordat zij zich in situaties moeten begeven die
zij vanwege de besmettingsrisico's al een jaar proberen te vermijden. Daarnaast leidt bezwaarde
ook financiële schade. Het terughalen van de drie fietsen kost ? 105,- en de geknipte sloten kost op
zijn minst nog eens hetzelfde bedrag stelt bezwaarde. [NAAM] verzoekt om ? 200,- schade te
vergoeden.

Ten aanzien van de door bezwaarde aan het Fietsdepot betaalde administratiekosten en de het
opengebroken sloten wordt overwogen dat bezwaarde alleen in aanmerking komt voor een
vergoeding, indien blijkt dat niet de juiste procedure voor verwijdering is gevolgd. Hiervan is geen
sprake. De handhavers hebben de sloten doorgeslepen om de fiets te kunnen verwijderen.
Aangezien de fietsen terecht zijn verwijderd komt deze schade niet voor vergoeding in
aanmerking. Hoewel het betreurenswaardig is dat bezwaarde de sloten niet meer kan
hergebruiken, leidt dit niet tot een kostenvergoeding.

Tenslotte merkt de commissie op dat het spijtig is dat bezwaarde de situatie zoals omschreven
heeft ervaren. De commissie herhaalt dat de fietsen in overtreding stonden en terecht zijn
verwijderd. De gevolgen daarvan komen voor rekening en risico van bezwaarde. Het Fietsdepot
probeert ook ten tijde van de coronapandemie op een geschikte wijze de fietsen te bezorgen en
het Fietsdepot kan daarvoor passende afspraken maken.

8.Conclusie
Op grond van het voorgaande is de commissie van oordeel dat het bezwaar ongegrond is en dat de
bestreden besluiten in stand dienent te blijven. [NAAM] komt niet in aanmerking voor een
kostenvergoeding.

Adviseur,

Mw. [NAAM]