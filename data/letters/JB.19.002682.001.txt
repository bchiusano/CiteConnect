Advies van de bezwaarschriftencommissie Juridisch Bureau

Aan           Het college van burgemeester en wethouders van Amsterdam
Zaaknummer    JB.19.002682.001
Datum         13 mei 2019
Onderwerp     Advies naar aanleiding van het bezwaarschrift van mevrouw [NAAM]      college,

1. Inleiding
Op 7 januari 2019 heeft de handhaver, namens u, de fiets van [NAAM] (hierna:
bezwaarde) verwijderd uit het gebied rond het NS-station Amsterdam Amstel, specifiek de Bertrand
Russellstraat, en opgeslagen bij het Fietsdepot. De fiets van bezwaarde stond volgens het besluit
niet geparkeerd in de daarvoor bestemde voorziening. Het besluit is op 7 januari 2019
bekendgemaakt.

Tegen dit besluit is tijdig een bezwaarschrift ingediend. Bij brief van 21 februari 2019 is de ontvangst
van het bezwaarschrift bevestigd.

2. Advies
De commissie adviseert u:
.  het bezwaar ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren als volgt:
-  De fiets van bezwaarde past niet in de reguliere fietsenrekken: zij heeft een Cortina4 met
voorop een kinderzitje en grote mand en achterop een kinderzitje-
-  Zij overwoog haar fiets in het vak voor bakfietsen en scooters te plaatsen, maar zag het
bord 'alleen voor bakfietsen en scooters' en dacht dat haar fiets daar weggehaald zou
worden-
-  Zij vond een dode hoek buiten het gangpad, waar zij haar fiets aan het fietsenrek heeft
vastgezet-
-  De fiets stond daar niet gevaarlijk of in de weg en er was ook nergens een
waarschuwingsbord aanwezig-
-  De fietsenrekken in en rond het Amstel station zijn niet toereikend.

4. Horen van bezwaarde
Op 9 mei 2019 is er telefonisch contact geweest met bezwaarde. [NAAM] heeft ingestemd met
telefonisch horen. Zij heeft tijdens dat gesprek kort samengevat haar bezwaren herhaald en
toegevoegd dat er in de gehele stad meer parkeerplekken moeten komen voor fietsen die niet in
de reguliere rekken passen, of dat de regelgeving omtrent aangepast dient te worden.

5. Juridisch kader
Ingevolge artikel 4.27, lid 3 en 4, van de Algemene Plaatselijke Verordening (APV) kan in het
belang van de veiligheid en ter voorkoming van hinder een gebied worden aangewezen waarin
fietsen uitsluitend in de daarvoor bestemde voorziening mogen worden geparkeerd. Door het
intensief gebruik en hoge fietsparkeerdruk is het gebied rond het NS-station Amsterdam Amstel
door het college van burgemeester en wethouders aangewezen als gebied waarin het verboden is
om fietsen buiten de daarvoor bestemde voorzieningen te parkeren1.

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de rekken
te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond náást het fietsenrek
geparkeerd. Voor een handhaver is bepalend hoe hij de fiets aantreft.

Overtreding van artikel 4.27, lid 4, van de APV staat hiermee vast.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 7 januari 2019 om 09:00 uur is aangebracht, en dat de fiets op 7 januari 2019 om 11:40
uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

Bezwaarde bestrijdt niet dat de fiets buiten een voorziening is aangetroffen. Wel stelt zij zich op
het standpunt dat zij haar fiets omwille van het merk, de kinderzitjes en de grote mand, niet in een
regulier fietsenrek kan parkeren. Zij stelt dat zij daarom haar fiets in een dode hoek naast het

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'

fietsenrek heeft geparkeerd, zodat niemand hinder zou ondervinden. Daarbij stelt bezwaarde zich
op het standpunt dat de fietsparkeerplekken in en rond het NS-station Amsterdam Amstel
ontoereikend zijn, zo ook in de gehele stad. De commissie overweegt hiertoe het volgende: het is
de eigen verantwoordelijkheid van bezwaarde om de fiets op een verantwoorde en juiste wijze te
parkeren in de daarvoor bestemde voorzieningen. Hierop gelden geen uitzonderingen. Dat
bezwaarde haar fiets niet in een fietsenrek kan parkeren vanwege het type fiets, de kinderzitjes en
de grote mand, en daarom buiten de voorzieningen parkeert is geen uitzonderingsgrond.
Bezwaarde dient in dit geval uit te wijken naar een andere parkeervoorziening waar de fiets wél
past, zoals een fietsparkeervak. Dat bezwaarde dit nalaat, dient voor haar eigen risico en rekening
te blijven. De stelling dat de fiets niet gevaarlijk of in de weg stond, doet hier niet aan af. De fiets is
immers buiten een voorziening aangetroffen, wat de overtreding inhoudt.

Voorts stelt bezwaarde zich op het standpunt dat zij haar fiets eerst in het vak voor bakfietsen en
scooters wilde plaatsen, maar dit na het zien van het waarschuwingsbord toch heeft gelaten.
Daarbij stelt zij ook dat er nergens een waarschuwingsbord stond voor wat betreft het parkeren
van de fiets in de dode hoek naast het fietsenrek. De commissie overweegt hiertoe het volgende:
alle fietsparkeerplekken kunnen herkend worden aan de groen- witte waarschuwingsborden of
tegels of markeringen op de grond. Zo ook zijn meerdere van deze borden op een strategische
wijze in het gebied van het NS-station Amsterdam Amstel geplaatst. Het had bezwaarde
voldoende duidelijk kunnen zijn dat het verboden is om aldaar haar fiets buiten de daarvoor
bestemde parkeervoorziening te plaatsen.

Bovendien zijn het niet de borden die het parkeerverbod in het leven roepen, maar is het de
bevoegdheid in de APV en het Aanwijzingsbesluit die maken dat er een bepaald regime geldt in
het gebied. Het al dan niet aanwezig zijn van een bord doet daarom niet af aan de geldende regels,
waarbij wordt verwezen naar geldende rechtspraak2.

Tot slot wilt de commissie opmerken dat de gemeente Amsterdam hard werkt om in de gehele
stad meer fietsvoorzieningen te creëren voor haar bewoners en bezoekers. Zo is de gemeente
Amsterdam momenteel bezig om bij het NS-station Amsterdam Amstel een ondergrondse
fietsenstalling te realiseren.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden  besluit  in  stand  dient  te  blijven. [NAAM]  komt  niet  in  aanmerking  voor  een
kostenvergoeding.

Adviseur,

Mevrouw [NAAM] ABrvS, 2 juli 2014, ECLI:NL:RVS:2014:239