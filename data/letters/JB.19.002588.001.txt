Advies van de bezwaarschriftencommissie Juridisch Bureau

Aan        Het college van burgemeester en wethouders van de gemeente Amsterdam
Zaaknummer JB.19.002588.001
Datum      12 maart 2019
Onderwerp  Advies naar aanleiding van het bezwaarschrift van de heer [NAAM] college,

1. Inleiding
Op 18 januari 2019 heeft de handhaver, namens u, de fiets van de heer [NAAM] (hierna:
bezwaarde) verwijderd van de locatie Pieter Lodewijk Takstraat en opgeslagen bij het Fietsdepot.
De fiets stond volgens het besluit langer dan zes weken onafgebroken op dezelfde plaats
geparkeerd. Het besluit is op 7 januari 2019 bekendgemaakt.

Tegen dit besluit is tijdig een bezwaarschrift ingediend. Bij brief van 20 februari 2019 is de
ontvangst van het bezwaarschrift bevestigd.

2. Advies
De commissie adviseert u:
.  Het bezwaar ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
In het bezwaarschrift is - samengevat weergegeven - het volgende aangevoerd.
- [NAAM] is van mening dat de fiets onterecht is verwijderd-
-  De fiets wordt regelmatig gebruikt-
-  Op de fiets is vooraf geen sticker aangebracht. Het verbaasd bezwaarde dat er pas op het
Fietsdepot een sticker op het frame is geplakt met daarop de datum van 7 januari 2019.
Deze sticker kan niet op 7 januari 2019 op de fiets zijn aangebracht, omdat de fiets op
13 januari 2019 nog is gebruikt. De sticker is dus later aangebracht met een andere datum-
-  Vanwege de onterechte verwijdering en onjuiste sticker stelt bezwaarde de gemeente
aansprakelijk voor alle schade en de gevolgschade.

4. Horen van bezwaarde
Op 11 maart 2019 is er telefonisch contact geweest met bezwaarde. [NAAM] heeft aangegeven
geen gebruik te willen maken van een hoorzitting. Derhalve wordt dit telefoongesprek beschouwd
als telefonische hoorzitting. [NAAM] heeft tijdens dat gesprek in aanvulling op zijn
bezwaarschrift het volgende aangevoerd.
- [NAAM] stelt dat de sticker pas later is opgeplakt. Op 13 januari 2019 zat er nog geen
sticker op de fiets. Dat is merkwaardig. Pas op het Fietsdepot is de sticker aangebracht.
De sticker is toen op het frame aangebracht. Dat hoort ook niet. Het is volgens bezwaarde
onmogelijk dat de sticker al op 7 januari 2019 op de fiets zat. Tegenover de verwijderde
fiets staat de fiets van de vrouw van bezwaarde. Zij gebruikt deze fiets dagelijks.
Zijn vrouw had dan moeten zien dat de sticker op de te verwijderen fiets zat en dit was
niet het geval. De sticker heeft niet op de fiets gezeten en zeker niet op 7 januari 2019.
[NAAM] vindt dit een kwalijke zaak-
-  De fiets stond in het rek en mag niet zomaar worden verwijderd. De fiets is ook geen wrak
en de fiets werd gebruikt. De gemeente mag geen fietsen weghalen die worden gebruikt-
-  Tot slot stelt bezwaarde dat er te weinig rekken zijn om fietsen te parkeren in de buurt van
de woning.

5. Juridisch kader
Ingevolge artikel 4.27, lid 2a, van de Algemene Plaatselijke Verordening (hierna: APV) is het
verboden om in een door het college aangewezen gebied langer te parkeren dan een door het
college te bepalen periode. Het gebied binnen de Ring A10 (met uitzondering van Noord) is door
het college aangewezen als gebied waar een fiets niet langer dan zes weken op dezelfde plaats
mag parkeren, zonder wezenlijke onderbreking1.

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (hierna: Awb). Op grond hiervan kunt u een overtreding zelf beÃ«indigen door
het meevoeren en opslaan van de fiets, nadat u de betrokkene in de gelegenheid heeft gesteld zelf
de overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

De locatie Pieter Lodewijk Takstraat valt in het aangewezen gebied binnen de Ring A10. Op deze
locatie geldt een maximale parkeerduur van zes weken. Deze maximale parkeerduur geldt zowel
binnen als buiten de fietsparkeervoorzieningen. Met dit beleid wil de gemeente de bestaande
parkeerplekken beter benutten.

Uit het constateringsformulier blijkt dat de fiets van bezwaarde langer dan zes weken zonder
wezenlijke onderbreking geparkeerd is geweest. Gebleken is dat de fiets van bezwaarde op
26 november 2018 door de handhavers van een onopvallend constateringsmiddel is voorzien.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'

Op 7 januari 2019 is gecontroleerd of de fiets van zijn plek is geweest. Uit het intact zijn van het
constateringsmiddel bleek dat bezwaarde de fiets in de tussenliggende periode niet heeft
gebruikt.

Overtreding van artikel 4.27, lid 2a, APV staat hiermee vast.

In een gebied met een maximale parkeerduur van zes weken krijgt de eigenaar vanaf het
aanbrengen van de sticker zeven dagen de tijd om de overtreding op te heffen door de fiets te
gebruiken. Uit het constateringsformulier blijkt dat de sticker op 7 januari 2019 is aangebracht, en
dat de fiets op 18 januari 2019 is verwijderd. Uit de foto die door de handhavers is gemaakt op het
moment van verwijdering blijkt dat het aangebrachte constateringsmiddel nog intact was.

Hieruit volgt dat u de juiste procedure heeft gevolgd bij het verwijderen van de fiets.

Bezwaarde stelt zich op het standpunt dat de fiets regelmatig wordt gebruikt. De fiets is in ieder
geval op 13 januari 2019 nog gebruikt. In dit verband overweegt de commissie dat bezwaarde met
deze enkele stelling niet aannemelijk heeft gemaakt dat de fiets is gebruikt. Wanneer de fiets
wordt gebruikt, verdwijnt het constateringsmiddel. Uit de foto die op het moment van verwijderen
van de fiets door de handhavers is gemaakt, blijkt dat het constateringsmiddel bij verwijdering
nog intact was. Het constateringmiddel bevond zich op de achterband onder het spatbord van de
fiets. Uit het intact zijn van het constateringsmiddel blijkt dat de fiets langer dan zes weken op
dezelfde plaats stond geparkeerd, zonder wezenlijke onderbreking.

Daarnaast voert bezwaarde aan dat er vooraf geen sticker op de fiets is aangebracht. De sticker is
pas op het Fietsdepot op het frame geplakt met de datum van 7 januari 2019. De sticker hoort niet
op het frame te worden geplakt. De sticker is volgens bezwaarde niet op 7 januari 2019 op de fiets
aangebracht. Tegenover de verwijderde fiets stond de fiets van de vrouw van bezwaarde.
Deze fiets wordt dagelijks gebruikt, zodat zijn vrouw had moeten zien dat de sticker op de te
verwijderen fiets zat en dit was niet het geval. Hiertoe overweegt de commissie het volgende.

Uit vaste jurisprudentie blijkt dat de sticker op de fiets het besluit is.2 Uit het
constateringsformulier blijkt dat de fiets gestickerd is geweest op 7 januari 2019. Op het moment
van verwijderen op 18 januari 2019 is een vervangende sticker op de fiets aangebracht, omdat de
op 7 januari 2019 aangebrachte sticker niet langer op de fiets zat. Dat het om een vervangende
sticker gaat blijkt uit het cijfer 2 wat op de sticker vermeld staat. Tevens staat ook op het
constateringsformulier vermeld dat er een duplicaat is aangebracht. Dat de sticker op het frame
van de fiets was aangebracht in plaats van op het stuur, is niet relevant. Uit de foto's behorend bij
het constateringsformulier blijkt immers dat de sticker op het frame duidelijk zichtbaar was.

Ten aanzien van de stelling van bezwaarde dat de fiets geen wrak was, merkt de commissie het
volgende op. Dat de fiets in goede staat verkeerde en er geen sprake was van een kennelijk
verwaarloosde toestand, maakt niet dat de fiets langer dan zes weken op dezelfde plaats mag

2 Rb Den Haag, 10 oktober 2016, ECLI:NL:RBDHA:2016:12168

worden geparkeerd zonder wezenlijke onderbreking. De fiets mocht dus verwijderd worden,
ongeacht de staat van de fiets.

Tot slot stelt bezwaarde dat er te weinig fietsenrekken zijn in de buurt van zijn woning op de Pieter
Lodewijk Takstraat. Het is bekend dat de fietsparkeerdruk in Amsterdam hoog is. Er is echter op
loopafstand van de woning vaak nog wel een voorziening te vinden waar wel ruimte is om de fiets
te parkeren. Overigens is de locatie Pieter Lodewijk Takstraat niet aangewezen als gebied waarin
het verboden is om buiten de fietsvoorzieningen te parkeren. Daarbij wordt er hard gewerkt aan
het uitbreiden van fietsenstallingen op bekende knelpunten. In 2020 zullen er 40.000 extra
stallingsplekken zijn ten opzichte van 2015. Een deel hiervan is thans reeds gerealiseerd.3

Concluderend is de commissie van oordeel dat de fiets van bezwaarde terecht en op  een juiste
wijze is verwijderd en dat er geen omstandigheden zijn gebleken die tot een andere beslissing
hadden moeten leiden. [NAAM] komt dan ook niet in aanmerking voor een kostenvergoeding.

7.  Conclusie
Gelet op het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

[NAAM] Gemeente Amsterdam, 'Kader Fietsparkeren: meer plek in het rek', 22 mei 2015, https://www.amsterdam.nl/bestuur-
organisatie/volg-beleid/verkeer-vervoer/volg-beleid-fiet