Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Dossiernummer JB.21.004875.001
Datum        18 mei 2021
Onderwerp    Advies naar aanleiding van het bezwaarschrift van [NAAM]

Geacht college,

1. Inleiding
Op 16 februari 2021 heeft de handhaver, namens u, de fiets van [NAAM] (hierna: [NAAM])
van de locatie de Beethovenstraat te Amsterdam verwijderd en opgeslagen bij het Fietsdepot. De
fiets stond volgens het besluit langer dan zes weken onafgebroken op dezelfde plaats geparkeerd.
Het besluit is op 21 januari 2021 bekendgemaakt. Tegen dit besluit is tijdig een bezwaarschrift
ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. Bezwaren
Samengevat luiden de bezwaren in het bezwaarschrift als volgt:
. [NAAM] stelt dat er bij het toepassen van bestuursdwang op grond van artikel 5:24 van
de Algemene wet bestuursrecht (Awb) aan een aantal zorgvuldigheidseisen moet worden
voldaan.
.  Op grond van artikel 5:24 lid 4 van de Awb moet in het besluit worden vermeld welke
termijn [NAAM] wordt gegund, waarbinnen zij in de gelegenheid is om maatregelen te
nemen om de strijdige situatie op te heffen.
.  Deze termijn dient redelijk te zijn, in die zin dat de belanghebbende in redelijkheid de
gelegenheid geboden moet worden om zelf afdoende maatregelen te treffen (art. 5:24 lid
4 Awb).
. [NAAM] voert aan dat er slechts om redenen van vereiste spoed hiervan mag worden
afgezien.
. [NAAM] geeft aan dat in het besluit van 22 februari 2021 een termijn van acht dagen
gesteld. De stickerdatum is 21 januari 2021 en de fiets is op 16 februari 2021 weggehaald.
Bij een correct geplaatste stalling, haar fiets was aan het fietsenrek vastgemaakt, is de
gangbare termijn 42 dagen.

.  De fiets was gestald tegenover de woning van [NAAM]. [NAAM] gebruikt de fiets
tegenwoordig minder. Zij heeft pas een kindje gekregen, en de dagen voor verwijdering
was er sprake van slecht weer. Het was te slecht geweest om veilig te kunnen fietsen
gezien haar staat.
.  Verder geeft [NAAM] aan dat zij haar fiets tijdens de lockdown minder gebruikt, omdat
zij vooral thuisblijft. [NAAM] zit thuis met een pasgeboren baby, door de lockdown en
de baby gaat zij dan ook niet veel naar buiten en heeft de sticker ook niet gezien.
.  Het bevreemdt [NAAM] zeer dat de Gemeente Amsterdam tijdens een lockdown én
net na een koudefront besluit om fietsen te ruimen, in het bijzonder fietsen met
kinderzitjes in verder perfecte staat.
. [NAAM] geeft vervolgens aan de fiets voor het laatst te hebben gebruikt op 14 januari
2021. De fiets heeft zij dus minder dag 42 dagen op dezelfde plek gestald.
.  Gezien het feit dat [NAAM] de fiets parkeert waar zij woont, staat de fiets vaak op
dezelfde of bijna dezelfde plek. Hierom acht [NAAM] de verwijdering onwettelijk.
. [NAAM] verzoekt om een vergoeding van de thuisbezorgingskosten betaald aan het
Fietsdepot van ? 35,-, en de kosten voor een nieuw slot van ?30,- en administratieve
kosten in verband met de behandeling van het bezwaar ?25,-.
.  Tot slot geeft [NAAM] aan dat de fiets een maatschappelijk nuttig en milieuvriendelijk
vervoermiddel is. [NAAM] verzoekt dan ook dringend om de achterliggende oorzaak
van de vermeende overtreding, het structureel tekort aan fietsparkeervoorzieningen, op
te lossen.

4. Horen
Op 20 april 2021 heeft er telefonisch contact plaatsgevonden met [NAAM]. [NAAM] heeft de
door haar aangevoerde bezwaren herhaald en benadrukt. Verder heeft [NAAM] haar bezwaren
als volgt toegelicht:
. [NAAM] gaf aan dat het haar bevreemde dat een goed functionerende fiets met daarop
een kinderzitje wordt verwijderd. [NAAM] kan zich hier niet in vinden.
. [NAAM] woont op drie hoog en heeft geen plek om haar fiets thuis of binnen te stallen.
. [NAAM] gaf daarnaast aan dat er is er sprake van een pandemie, er werd geadviseerd
om binnen te blijven.
. [NAAM] had de fiets wel degelijk gebruikt voor het laatst in januari 2021. [NAAM]
gaf aan dat de verloskundige haar wellicht op de fiets heeft gezien, maar andere
bewijsstukken had [NAAM] niet voorhanden.

Opgemerkt wordt dat het constateringsformulier behorende bij het besluit aan [NAAM] is
verzonden op 20 april 2021. Per abuis is het verkeerde constateringsformulier aan [NAAM]
verstuurd. Deze fout is hersteld, op 20 april 2021 is het juiste constateringsformulier aan
bezwaarde verzonden.

5. Juridisch kader
Ingevolge artikel 4.27 lid 2a van de Algemene Plaatselijke Verordening (APV) is het verboden om
in een door het college aangewezen gebied langer te parkeren dan een door het college te bepalen
periode. Het gebied binnen de Ring A10 (met uitzondering van Noord) is door het college

aangewezen als gebied waar een fiets niet langer dan zes weken op dezelfde plaats mag parkeren,
zonder wezenlijke onderbreking.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
De locatie Van Beethovenstraat valt in het aangewezen gebied binnen de Ring A10. Op deze
locatie geldt een maximale parkeerduur van zes weken. Deze maximale parkeerduur geldt zowel
binnen als buiten de fietsparkeervoorzieningen. Met dit beleid wil de gemeente de bestaande
parkeerplekken beter benutten.

Uit het constateringsformulier en de foto's blijkt dat de fiets van [NAAM] langer dan zes weken
zonder wezenlijke onderbreking geparkeerd is geweest. Gebleken is dat de fiets van [NAAM] op
21 oktober 2020 door de handhavers van een onopvallend constateringsmiddel is voorzien onder
het spatbord. Op 21 januari 2021 is gecontroleerd of de fiets van zijn plek is geweest. Uit het intact
zijn van het constateringsmiddel bleek dat [NAAM] haar fiets in de tussenliggende periode niet
heeft gebruikt.

Overtreding van artikel 4.27 lid 2a van de APV staat hiermee vast.

In een gebied met een maximale parkeerduur van zes weken krijgt de eigenaar vanaf het
aanbrengen van de sticker zeven dagen de tijd om de fiets te gebruiken. Uit het
constateringsformulier blijkt dat de sticker op 21 januari 2021 is aangebracht en dat de fiets op 16
februari 2021 is verwijderd. Uit de foto's, die zijn gemaakt op het moment van verwijdering, blijkt
dat het aangebrachte constateringsmiddel nog intact was.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] stelt dat er bij het toepassen van bestuursdwang op grond van artikel 5:24 van de
Algemene wet bestuursrecht (Awb) aan een aantal zorgvuldigheidseisen moet worden voldaan.
Op grond van artikel 5:24 lid 4 van de Awb moet in het besluit worden vermeld welke termijn
bezwaarde wordt gegund, waarbinnen zij in de gelegenheid is om maatregelen te nemen om de
strijdige situatie op te heffen. Deze termijn dient redelijk te zijn, in die zin dat de belanghebbende
in redelijkheid de gelegenheid geboden moet worden om zelf afdoende maatregelen te treffen
(art. 5:24 lid 4 Awb). [NAAM] voert aan dat er slechts om redenen van vereiste spoed hiervan

1 Gemeenteblad 19 oktober 2016, nr. 144103, '(Brom)fiets-parkeerduur beperking in Amsterdam Zuid'.

mag worden afgezien. [NAAM] geeft aan dat in het besluit van 22 februari 2021 een termijn van
acht dagen gesteld. De stickerdatum is 21 januari 2021 en de fiets is op 16 februari 2021
weggehaald. Bij een correct geplaatste stalling, haar fiets was aan het fietsenrek vastgemaakt, is
de gangbare termijn 42 dagen. De commissie overweegt hiertoe als volgt.

Allereerst wordt herhaald dat de fiets van [NAAM] langer dan zes weken zonder wezenlijke
onderbreking geparkeerd stond op de locatie Beethovenstraat. In het aangewezen gebied mogen
fietsen niet langer dan zes weken, zonder wezenlijke onderbreking, op dezelfde plaats worden
geparkeerd. Het aangewezen gebied betreft het gebied binnen de Ring A10 (met uitzondering van
Noord) inclusief de woonbuurten. Ook in woonbuurten worden niet gebruikte fietsen verwijderd.
Dit wordt gedaan om de stad leefbaar en toegankelijk te houden voor mensen die hun fiets
daadwerkelijk gebruiken. Ook van reservefietsen wordt verwacht dat deze met enige regelmaat
gebruikt worden als de fietsen in de openbare ruimte geparkeerd worden. Het veroorzaken van
overlast is geen vereiste voor het verwijderen van fietsen die langer dan zes weken onafgebroken
op dezelfde plek geparkeerd staan. Uit informatie afkomstig van de handhaver blijkt dat de fiets
door de handhaver op 21 oktober 2020 van een onopvallend constateringsmiddel is voorzien. Op
21 januari 2021 is gecontroleerd of de fiets van zijn plek is geweest. Uit de foto's, die door de
handhavers zijn gemaakt op het moment van verwijdering, blijkt dat het aangebrachte
constateringsmiddel nog intact was. De fiets mocht dus verwijderd worden, ongeacht de manier
waarop [NAAM] haar fiets had geparkeerd.

Daarnaast wordt overwogen dat hetgeen [NAAM] aanhaalt betrekking heeft op de
begunstigingstermijn. In een gebied met een maximale parkeerduur van zes weken, heeft de
eigenaar vanaf het aanbrengen van de sticker zeven dagen de tijd krijgt om de fiets te gebruiken.
De begunstigingstermijn is overigens een gestandaardiseerde termijn waarbinnen een overtreder
de overtreding zelf ongedaan kan maken. Dat de overtreder daartoe feitelijk niet in staat was,
doet daar niet aan af. Dit standpunt wordt bevestigd door een uitspraak van de Rechtbank Den
Haag.2 Nu uit het constateringsformulier volgt dat de gegeven begunstigingstermijn is
gehonoreerd, mocht de fiets worden verwijderd en wordt het bezwaar van [NAAM] niet
gevolgd

Verder voert [NAAM] aan dat de fiets was gestald tegenover de woning van [NAAM].
[NAAM] gebruikt de fiets tegenwoordig minder. Zij heeft pas een kindje gekregen, en de dagen
voor verwijdering was er sprake van slecht weer. Het was te slecht geweest om veilig te kunnen
fietsen gezien haar staat. Verder geeft [NAAM] aan dat zij haar fiets tijdens de lockdown
minder gebruikt, omdat zij vooral thuisblijft. [NAAM] zit thuis met een pasgeboren baby, door
de lockdown en de baby gaat zij dan ook niet veel naar buiten en heeft de sticker ook niet gezien.
Het bevreemdt [NAAM] zeer dat de Gemeente Amsterdam tijdens een lockdown én net na een
koudefront besluit om fietsen te ruimen, in het bijzonder fietsen met kinderzitjes in verder
perfecte staat. De commissie overweegt hiertoe als volgt.

Hoewel wij begrip hebben voor de aangevoerde omstandigheden, doet de situatie rond het
Coronavirus niet af aan de aangewezen gebieden en de geconstateerde overtreding. Gelet op de

2 Rb Amsterdam, 26 september 2018, ECLI:NL:RBAMS:2018:7511. .

periode waarin de overtreding is geconstateerd en het moment waarop de fiets is voorzien van
een sticker, wordt opgemerkt dat het gestelde [NAAM] niet ontslaat van de plicht om haar fiets
volgens de daarvoor geldende regels voor de parkeerduur te parkeren. [NAAM] heeft geen
omstandigheden aangevoerd die anders doen beslissen. Het kan voorkomen dat iemand een fiets
voor een langere tijd niet kan gebruiken wegens omstandigheden. De beste oplossing is dan om
de fiets binnen te zetten. Indien dit niet mogelijk is wordt geadviseerd buren of vrienden te vragen
om de fiets in de gaten te houden. Als de gemeente een sticker op de fiets heeft geplakt, dient de
sticker te worden verwijderd én de fiets in gebruik te worden genomen. De fiets wordt dan niet
verwijderd. Dat de fiets goed geparkeerd stond in het fietsenrek en geen wrak was, doet aan de
overtreding niets af.

[NAAM] geeft vervolgens aan de fiets voor het laatst te hebben gebruikt op 14 januari 2021. De
fiets heeft zij dus minder dag 42 dagen op dezelfde plek gestald. Gezien het feit dat [NAAM] de
fiets parkeert waar zij woont, staat de fiets vaak op dezelfde of bijna dezelfde plek. Hierom acht
bezwaarde de verwijdering onwettelijk. De commissie overweegt hiertoe als volgt.

Overwogen wordt dat de enkele stelling dat de fiets regelmatig gebruikt is in de bedoelde periode,
niet aannemelijk maakt dat de fiets onterecht is verwijderd. [NAAM] heeft dit verder ook niet
onderbouwd noch aangetoond. Dat [NAAM] de fiets heeft gebruikt, acht de commissie dan ook
niet aannemelijk. Benadrukt wordt dat wanneer de fiets wordt gebruikt het constateringsmiddel
verdwijnt. Uit de foto's die op het moment van verwijderen van de fiets door de handhavers zijn
gemaakt, blijkt dat het constateringsmiddel bij verwijdering nog intact was. Het
constateringmiddel bevond zich op de achterband onder het spatbord van de fiets. Uit het intact
zijn van het constateringsmiddel blijkt dat de fiets langer dan zes weken op dezelfde plaats stond
geparkeerd, zonder wezenlijke onderbreking. De juiste procedure voor het verwijderen van de
fiets van [NAAM] is daarmee gevolgd.

Tot slot geeft [NAAM] aan dat de fiets een maatschappelijk nuttig en milieuvriendelijk
vervoermiddel is. [NAAM] verzoekt dan ook dringend om de achterliggende oorzaak van de
vermeende overtreding, het structureel tekort aan fietsparkeervoorzieningen, op te lossen. De
commissie overweegt hiertoe als volgt.

Overwogen wordt dat indien er op de betreffende locatie geen vrije plek voorhanden is, er vaak in
de nabije omgeving nog wel een voorziening is waar wel ruimte is om de fiets te parkeren. De
commissie merkt op dat op de website https://www.amsterdam.nl/parkeren-
verkeer/fiets/parkeren/ de parkeerplekken voor fietsen zijn weergegeven.  Vaak is er in de nabije
omgeving nog wel een voorziening waar wel ruimte is om de fiets te parkeren. De fiets kan
bijvoorbeeld worden neergezet in een fietsenstalling of fietsenrek op wat meer afstand van de
locatie.  Daarbij wordt er hard gewerkt aan het uitbreiden van fietsenstallingen op bekende
knelpunten.

6.3 Ten aanzien van de gevorderde kostenvergoeding
[NAAM] verzoekt om een vergoeding van de thuisbezorgingskosten betaald aan het Fietsdepot
van ? 35,-, en de kosten voor een nieuw slot van ? 30,- en administratieve kosten in verband met
de behandeling van het bezwaar ? 25,-. De commissie overweegt hiertoe als volgt.

Ten aanzien van de door [NAAM] aan het Fietsdepot betaalde thuisbezorgkosten en het slot
wordt overwogen dat [NAAM] alleen in aanmerking komt voor een vergoeding, indien blijkt dat
niet de juiste procedure voor verwijdering is gevolgd. Hiervan is geen sprake. De fiets stond langer
dan zes weken onafgebroken geparkeerd en mocht daarom worden verwijderd. De kosten die
hieruit voortvloeien voor [NAAM] dienen voor haar risico te blijven. Hoewel het
betreurenswaardig is dat [NAAM] haar slot niet meer kan hergebruiken, leidt dit niet tot een
kostenvergoeding.

Verder wordt overwogen wordt dat de tijd die iemand kwijt is met het schrijven van het bezwaar
en alles wat daaruit voortvloeit gevolg is van deelname aan het maatschappelijk verkeer. Uit de
jurisprudentie valt af te leiden dat de tijd die [NAAM] heeft gestoken in het opstellen en
indienen van het bezwaarschrift en de mogelijke frustratie dat het heeft veroorzaakt niet voor
vergoeding in aanmerking komen.3

7. Conclusie
Op grond van het voorgaande is de commissie van oordeel dat het bezwaar ongegrond is en dat
het bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mevrouw [NAAM] Gerechtshof Den Haag 10 juni 2014, ECLI:NL:GHDHA:2014:213