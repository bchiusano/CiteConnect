Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.20.018737.001
Datum        14 januari 2021
Onderwerp    Advies naar aanleiding van het bezwaarschrift van [NAAM]

Geacht college,

1. Inleiding
Op 13 november 2020 om 17:03 uur heeft de handhaver, namens u, de fiets van [NAAM] (hierna:
bezwaarden) verwijderd uit de omgeving van de Rode Loper (Rustenburgerstraat) te Amsterdam
en opgeslagen bij het Fietsdepot. De fiets van bezwaarde stond volgens het besluit niet
geparkeerd in de daarvoor bestemde voorziening. Het besluit is op 13 november 2020 om 15:58
uur bekendgemaakt. Tegen het besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] geeft aan dat haar fiets verwijderd is terwijl deze geparkeerd stond tegen het
rek. De fiets zat niet met het slot vast, maar stond volgens bezwaarde goed geparkeerd-
.  Gelet op het feit dat de fiets is verwijderd in de straat waar bezwaarde woonachtig is,
geeft bezwaarde aan het asociaal en onterecht te vinden-
. [NAAM] geeft aan de fiets meerdere malen per week te gebruiken en was toevallig die
week enkele dagen weg-
. [NAAM] geeft aan dat er geen waarschuwing is gegeven deze had zij namelijk zeker
wel gezien.

4. Horen van bezwaarde
Op 16 december 2020 is er telefonisch contact geweest met bezwaarde. [NAAM] heeft de
bezwaren herhaald en benadrukt. [NAAM] gaf verder nog het volgende aan:

. [NAAM] vindt het vreemd dat de termijn die gegeven is voor ongedaan maken van de
overtreding, was toen zij op het werk zat.

5. Juridisch kader
Ingevolge artikel 4.27 lid 3 en 4 van de APV kan in het belang van de veiligheid en ter voorkoming
van hinder een gebied worden aangewezen waarin fietsen uitsluitend in de daarvoor bestemde
voorziening (lees: een fietsenrek, fietsnietje of fietsparkeervak) mogen worden geparkeerd. Door
het intensief gebruik en hoge fiets parkeerdruk is het gebied rond de Rode Loper te Amsterdam
door het college van burgemeester en wethouders aangewezen als gebied waarin het verboden is
om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1. Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het gebied rond de Rode Loper
gebruik maken de ruimte te geven. Door middel van informatieborden wordt gewezen op het
verbod om buiten de rekken te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond geparkeerd naast andere
fietsen buiten een fietsvoorziening. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van een uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

1 Gemeenteblad 23 augustus 2018, nr. 181437, 'Aanwijzingsbesluit APV artikel 4.27 lid 3 (brom-) fietsparkeren Rode Loper en
omgeving, gemeente Amsterdam'.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 13 november 2020 om 15:58 uur is aangebracht, en dat de fiets diezelfde dag om
17:03 uur is verwijderd.

6.2 Ten aanzien van de bezwaren
Samengevat geeft bezwaarde aan dat haar fiets verwijderd is terwijl deze geparkeerd stond tegen
het rek. De fiets zat weliswaar niet met het slot vast, maar stond volgens bezwaarde goed
geparkeerd. Gelet op het feit dat de fiets is verwijderd in de straat waar bezwaarde woonachtig is,
geeft bezwaarde aan het asociaal en onterecht te vinden. Verder geeft bezwaarde aan de fiets
meerde malen per week te gebruiken, en was toevallig die week enkele dagen weg.

Herhaald wordt dat uit het constateringsformulier en de foto's, die zijn gemaakt bij de
verwijdering van de fiets, blijkt dat de fiets buiten een fietsvoorziening is aangetroffen. De fiets
stond geparkeerd naast andere fietsen buiten een fietsvoorziening. Voor de handhaver is bepalend
hoe hij de fiets aantreft. De plek waar bezwaarde haar fiets heeft geparkeerd, valt onder het
aangewezen gebied. Dit betekent dat fietsen die buiten de daarvoor bestemde
parkeervoorziening staan geparkeerd, kunnen worden verwijderd. Het veroorzaken van hinder is
hiervoor geen vereiste.

Tot slot voert bezwaarde aan dat er geen waarschuwing is gegeven, deze had zij namelijk zeker
wel gezien.

Volgens de uitspraak van Rechtbank Den Haag van 10 oktober 2016 is de sticker op de fiets het
besluit.2  Op de foto's die op het moment van verwijderen van de fiets door de handhaver zijn
gemaakt, is te zien dat de fiets van bezwaarde voorzien was van een sticker.  De commissie merkt
op dat de fiets van bezwaarde dus voorzien was van een correct besluit met de waarschuwing van
de overtreding. Herhaald wordt dat indien een fiets in een aangewezen gebied buiten een
fietsvoorziening wordt aangetroffen, de eigenaar vanaf het aanbrengen van de sticker één uur de
tijd krijgt om de fiets te verwijderen. Een begunstigingstermijn van één uur wordt voldoende
geacht om de overtreder in staat te stellen de overtreding ongedaan te maken. Een langere
begunstigingstermijn wordt gelet op de druk op de openbare ruimte in het gebied en de
aanzuigende werking van verkeerd geparkeerde fietsen niet wenselijk geacht en zou in feite leiden
tot het gedogen van overtredingen. Dat de eigenaar van de fiets niet binnen die termijn de
overtreding ongedaan heeft kunnen maken in verband met bijvoorbeeld werktijden, doet daar
niet aan af. Bovendien heeft de Rechtbank Amsterdam met de uitspraak van 26 september 2018
te kennen gegeven dat het verlenen van een begunstigingstermijn van één uur niet onredelijk is, in
het geval van binnen het aangewezen gebied buiten de daarvoor bestemde voorziening
geparkeerde fietsen.3

2 Rb Den Haag, 10 oktober 2016, ECLI:NL:RBDHA:2016:12168.
3 Rb Amsterdam, 26 september 2018, ECLI:NL:RBAMS:2018:7511.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mevrouw [NAAM]