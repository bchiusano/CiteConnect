Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.22.014559.001
Datum         7 december 2022
Onderwerp     Advies naar aanleiding van het bezwaarschrift van [NAAM] college,

1. Inleiding
Op 17 augustus 2022 om 09:49 uur heeft de handhaver, namens u, de fiets van [NAAM] (hierna:
bezwaarde) verwijderd rond het metrostation Amsterdam Noord (Buikslotermeerplein) en
opgeslagen bij het Fietsdepot. De fiets van bezwaarde stond volgens het besluit niet geparkeerd in
de daarvoor bestemde voorziening. Het besluit is op 17 augustus 2022 om 08:30 uur
bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  gedeeltelijke kostenvergoeding toe te kennen en voor het overige af te wijzen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] geeft aan dat de fiets een lekke band kreeg tussen Purmerend en Amsterdam.
De fiets is geplaats vlakbij de KISS & RIDE-plek op station Noord, zodat de fiets makkelijk
opgehaald kon worden.
. [NAAM] heeft nergens zien staan dat je de fiets daar niet mag neerzetten.
. [NAAM] merkt op dat er op de sticker staat dat deze op 17 augustus 2022 om 08:30 is
geplakt en dat de fiets wordt verwijderd vanaf 09:30 waarbij de datum van 17 augustus
2022 en 18 augustus 2022 door elkaar heen zijn geschreven. [NAAM] concludeert dat
als zij een fout heeft gemaakt, dat zij 1 uur de tijd heeft om dit te corrigeren. Terwijl er
volgens bezwaarde eerst 18 augustus 2022 stond. Dan zou zij 25 uur de tijd hebben en zou
ze de fiets allang hebben opgehaald.
. [NAAM] vindt het niet eerlijk dat de fiets meteen is weggehaald en dat zij de fiets
moest ophalen bij het Fietsdepot en ? 22,50 moest betalen.

4. Horen van bezwaarde
Bezwaarde is per e-mail van 28 november 2022 in de gelegenheid gesteld om telefonisch haar
bezwaren toe te lichten. [NAAM] heeft per e-mail van 5 december 2022 laten weten dat de
bezwaren zoals weergegeven in het bezwaarschrift voldoende duidelijk zijn en dat zij deze niet
behoeft aan te vullen of toe te lichten.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek, fietsnietje of
fietsparkeervak) mogen worden geparkeerd. Door het intensief gebruik en hoge fietsparkeerdruk
is het gebied rond het metrostation Amsterdam Noord door het college van burgemeester en
wethouders aangewezen als gebied waarin het verboden is om fietsen buiten de daarvoor
bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de rekken
te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond vastgemaakt aan een paal.
Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de

1 Gemeenteblad 17 juli 2018, nr. 152825, 'Aanwijzingsbesluit fiets-, snorfiets en bromfietsparkeren Stationsgebied
Buikslotermeerplein en Stationsgebied Noorderpark op grond van art. 4.27lid 3 APV, gemeente Amsterdam'.

openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 17 augustus 2022 om 08:30 uur is aangebracht, en dat de fiets diezelfde dag om 09:49
uur is verwijderd.

Hieruit volgt dat u de juiste procedure heeft gevolgd bij het verwijderen van de fiets

6.2 Ten aanzien van de bezwaren
Bezwaarde geeft aan dat zij nergens heeft zien staan dat zij haar fiets op de plek niet mocht
parkeren. [NAAM] geeft aan dat de fiets een lekke band kreeg tussen Purmerend en
Amsterdam. De fiets is geplaats vlakbij de KISS & RIDE-plek op station Noord, zodat hij makkelijk
opgehaald kon worden. De bezwaarschriftencommissie overweegt hiertoe het volgende.

Het is vervelend dat bezwaarde niet op de hoogte was van de geldende regeling waardoor zij haar
fiets buiten de voorziening geparkeerd heeft. Hoewel er rondom het metrostation Amsterdam
Noord door middel van verschillende informatieborden gewezen wordt op het verbod om buiten
een daarvoor bestemde voorziening te parkeren, wordt overwogen dat door middel van borden
uitsluitend gewezen wordt op het verbod om buiten de voorziening te parkeren. Het zijn niet de
borden die het parkeerverbod in het leven roepen. Het is de bevoegdheid in de APV en het
Aanwijzingsbesluit die maken dat er een bepaald regime geldt in het gebied. Het al dan niet
aanwezig zijn van een bord doet daarom niet af aan de geldende regels.2 Daarbij geldt dat van een
verkeersdeelnemer immers verwacht mag worden dat hij of zij onderzoek doet naar de ter plaatse
geldende verkeerssituatie. Dat bezwaarde heeft nagelaten om zich te oriënteren op de
parkeermogelijkheden van fietsen in het gebied rond het metrostation Amsterdam Noord, komt
voor haar rekening.

Bezwaarde geeft aan dat als zij een fout heeft gemaakt, dat zij 1 uur de tijd heeft om dit te
corrigeren. Terwijl volgens bezwaarde die fiets eerst vanaf 18 augustus 2022 verwijderd zou
worden. Dan zou zij 25 uur de tijd hebben en zou ze de fiets allang hebben opgehaald. [NAAM]
vindt het niet eerlijk dat de fiets meteen is weggehaald en dat zij de fiets moest ophalen bij het
Fietsdepot en ? 22,50 moest betalen. De bezwaarschriftencommissie overweegt hiertoe het
volgende.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Een langere begunstigingstermijn wordt gelet
op de druk op de openbare ruimte in het gebied en de aanzuigende werking van verkeerd
geparkeerde fietsen niet wenselijk geacht en zou in feite leiden tot het gedogen van
overtredingen. Dat de eigenaar van de fiets niet binnen die termijn de overtreding ongedaan heeft

2 Raad van State 2 juli 2014, ECLI:NL:RVS:2014:2398.

kunnen maken, doet daar niet aan af. Bovendien heeft de Rechtbank Amsterdam met de uitspraak
van 26 september 2018 te kennen gegeven dat het verlenen van een begunstigingstermijn van één
uur niet onredelijk is, in het geval van binnen het aangewezen gebied buiten de daarvoor
bestemde voorziening geparkeerde fietsen.3

Ten aanzien van de door bezwaarde aan het Fietsdepot betaalde kosten overwogen dat
bezwaarde alleen in aanmerking komt voor een vergoeding, indien blijkt dat niet de juiste
procedure voor verwijdering is gevolgd. Hiervan is geen sprake. Aangezien de fiets terecht is
verwijderd komt deze schade niet voor vergoeding in aanmerking.

De bezwaarschriftencommissie merkt verder op dat het spijtig is dat bezwaarde veel hinder heeft
ervaren door de verwijdering van zijn fiets. De bezwaarschriftencommissie herhaalt dat er sprake
is van een overtreding en de juiste procedure voor verwijdering is gevolgd. De
bezwaarschriftencommissie overweegt dat de gevolgen die uit de verwijdering van de fiets
voortvloeien, voor risico van bezwaarde komen.

7. Conclusie
Op grond van het voorgaande is de commissie van oordeel dat het bezwaar ongegrond is en dat
het bestreden besluit in stand dient te blijven. [NAAM] komt niet aanmerking voor een
kostenvergoeding.

Adviseur,

Mw. [NAAM] Rb Amsterdam, 26 september 2018, ECLI:NL:RBAMS:2018:751