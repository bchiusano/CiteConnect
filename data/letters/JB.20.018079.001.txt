Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.20.018079.001
Datum         13 januari 2021
Onderwerp     Advies naar aanleiding van het bezwaarschrift van [NAAM] college,

1. Inleiding
Op 19 september 2020 om 11:25 uur heeft de handhaver, namens u, de fiets van de dochter van 
[NAAM] (hierna: bezwaarde) verwijderd uit het gebied rond het Leidseplein (Lijnbaansgracht), en
opgeslagen bij het Fietsdepot. De fiets van de dochter van bezwaarde stond volgens het besluit niet
geparkeerd in de daarvoor bestemde voorziening. Het besluit is op 19 september 2020 om 09:55 uur
bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  een kostenvergoeding toe te kennen van ?19,80.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat haar dochter bij een dansschool op de Lijnbaansgracht danst.
. [NAAM] voert aan dat bij de dansschool niet duidelijk met een verkeersbord staat
aangegeven dat er geen fietsen geparkeerd mogen staan.
. [NAAM] voert aan dat de school dit ook niet wist.
. [NAAM] geeft aan dat alle leerlingen en leraren van de school hun fiets daar altijd
hebben neergezet.
. [NAAM] geeft aan dat alle fietsen zijn weggesleept zonder waarschuwing. Een week
later zag bezwaarde fietsen met een sticker met daarop een waarschuwing die zij niet
heeft gehad.
. [NAAM] geeft aan dat Handhaving duidelijk kon zien dat het om een school gaat.
[NAAM] stelt voor dat de handhavers voor verwijdering eerst naar binnen waren
gelopen.

. [NAAM] voert aan dat er veel kinderen met ouders zijn met een kleine portemonnee.
Een verwijderde fiets kost geld en men moet vrij nemen. Dit vindt bezwaarde
disproportioneel.
. [NAAM] geeft aan dat de kinderen hun fiets sinds de verwijdering in de hal van de
school mogen zetten.
. [NAAM] geeft aan dat de lamp van de fiets bij de verwijdering kapotgegaan is.

Opgemerkt wordt dat bezwaarde de schade aan de lamp van de fiets bij e-mailberichten van 4 tot
en met 9 januari 2021 heeft onderbouwd met verschillende foto's en toelichting.

Horen van bezwaarde
Op 10 december 2020 is er telefonisch contact geweest met bezwaarde. [NAAM] heeft haar
bezwaren herhaald en benadrukt. Daarnaast heeft bezwaarde het volgende aangevoerd.
.  [NAAM] benadrukt dat zij, haar man en haar dochter goed hebben opgelet op de
locatie waar de fiets van haar dochter gestald mocht worden.
.  [NAAM] geeft aan dat de docenten van de dansschool, de leerlingen van het MBO van
de school en alle andere kinderen ook hun fietsen op de betreffende locatie neerzetten.
[NAAM] ging ervan uit dat zij wel wisten hoe het zat met de regels.
.  [NAAM] geeft aan dat haar dochter op de locatie van 17:00 uur tot 20:00 uur les had.
Toen zij haar dochter wilde ophalen, was de fiets weg.
.  [NAAM] voert aan dat zij de sticker niet heeft gezien en dat de tijd die zij kreeg om de
sticker te zien te kort was.

4. Juridisch kader
Ingevolge artikel 4.27 lid 3 en 4 APV kan in het belang van de veiligheid en ter voorkoming van
hinder een gebied worden aangewezen waarin fietsen uitsluitend in de daarvoor bestemde
voorziening (lees: een fietsenrek/ fietsvak/ fietsnietje) mogen worden geparkeerd. Door het
intensief gebruik en hoge fiets parkeerdruk is het gebied rond Leidseplein door het college van
burgemeester en wethouders aangewezen als gebied waarin het verboden is om fietsen buiten de
daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

5. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

1 Gemeenteblad 13 maart 2020, nr. 65635, 'Besluit van burgemeester en wethouders van de 
gemeente Amsterdambetreffende aanwijzing van stadsdeel Centrum als gebied met een maximale
(brom-)fietsparkeerduur van zes weken, met uitzondering van het gebied rond NS-station Amsterdam 
Centraal- de aanwijzing van gebied Leidseplein en omgeving als gebied waar fietsen en bromfietsen 
uitsluitend geplaatst mogen worden in de voor die categorie bestemde parkeervoorzieningen'.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het gebied gebruik maken de ruimte
te geven. Door middel van informatieborden wordt gewezen op het verbod om buiten een daartoe
aangewezen voorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets niet in een daartoe aangewezen voorziening stond geparkeerd. De fiets stond op het
trottoir geparkeerd. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van een uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
2wenselijk geacht en zou in feite leiden tot het gedogen van overtredingen.

Uit de foto's blijkt dat de fiets voorzien was van een sticker. Uit het constateringsformulier blijkt
dat de sticker op 19 september 2020 om 09:55 uur is aangebracht, en dat de fiets diezelfde dag om
11:25 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde voert aan dat bij de dansschool niet duidelijk met een verkeersbord staat aangegeven
dat er geen fietsen geparkeerd mogen staan. [NAAM] voert aan dat de dansschool ook niet wist
van dit verbod. De docenten van de dansschool, de leerlingen van het MBO van de school en alle
andere kinderen zetten ook hun fietsen neer op de betreffende locatie. [NAAM] ging ervan uit
dat zij wel wisten hoe het zat met de regels. Hiertoe wordt het volgende overwogen.

De commissie vindt het erg vervelend voor bezwaarde dat zij door alle foutgeparkeerde fietsen het
idee kreeg dat dit was toegestaan. Onbekendheid met de regels biedt echter geen
rechtvaardiging. Van elke bewoner mag worden verlangd dat hij of zij zich verdiept in de regels
voor het parkeren van hun fiets. Hoewel er rond het Leidseplein door middel van verschillende
informatieborden gewezen wordt op het verbod om buiten een daarvoor bestemde voorziening te
parkeren, wordt overwogen dat door middel van borden uitsluitend gewezen wordt op het verbod
om buiten de voorziening te parkeren. Het zijn niet de borden die het parkeerverbod in het leven
roepen. Het is de bevoegdheid in de APV en het Aanwijzingsbesluit die maken dat er een bepaald
regime geldt in het gebied. Het al dan niet aanwezig zijn van een bord doet daarom niet af aan de
geldende regels.2

2 Raad van State 2 juli 2014, ECLI:NL:RVS:2014:2398.

Bezwaarde geeft aan dat alle fietsen zijn weggesleept zonder waarschuwing. Een week later zag
bezwaarde fietsen met een sticker met daarop een waarschuwing die zij niet heeft gehad.
Bezwaarde geeft aan dat haar dochter op de locatie van 17:00 uur tot 20:00 uur les had. Toen zij
haar dochter wilde ophalen, was de fiets weg. Daardoor heeft zij de sticker niet gezien. [NAAM]
acht de tijd die zij kreeg om de sticker te zien te kort.

Herhaald wordt dat uit de foto's blijkt dat de fiets voorzien was van een sticker. Uit het
constateringsformulier blijkt dat de sticker op 19 september 2020 om 09:55 uur is aangebracht, en
dat de fiets diezelfde dag om 11:25 uur is verwijderd. Daarnaast wordt herhaald dat indien een
fiets in een aangewezen gebied buiten een fietsvoorziening wordt aangetroffen, de eigenaar vanaf
het aanbrengen van de sticker één uur de tijd krijgt om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen. Dat bezwaarde de
overtreding niet binnen die termijn ongedaan heeft kunnen doet daar niet aan af.

Bezwaarde geeft aan dat Handhaving duidelijk kon zien dat het om een school gaat. [NAAM]
stelt voor dat de handhavers voor verwijdering eerst naar binnen waren gelopen.

Herhaald wordt dat gelet op de druk op de openbare ruimte in het gebied rond het Leidseplein en
de aanzuigende werking van verkeerd geparkeerde fietsen het niet wenselijk is om de overtreding
te dogen. Na het verstrijken van de begunstigingstermijn was het verwijderen van de fiets de enige
manier om overtreding te beëindigen.

6.3 Ten aanzien van de kosten
Bezwaarde geeft aan dat de lamp van de fiets bij de verwijdering kapotgegaan is. [NAAM] heeft
de schade aan de lamp van de fiets bij e-mailberichten van 4 tot en met 9 januari 2021
onderbouwd met verschillende foto's en toelichting. De commissie overweegt hiertoe het
volgende.

Overwogen wordt dat bij het toepassen van bestuursdwang zorgvuldig te werk moet worden
gegaan en beschadiging moet worden vermeden. Uit het constateringsformulier blijkt niet dat er
voorafgaand aan de verwijdering schade aan de voorlamp bestond. Ook uit de foto's blijkt dat de
fiets voor de verwijdering nog een voorlamp had. [NAAM] is de gelegenheid geboden om de
door haar gestelde schade te onderbouwen met stukken. [NAAM] heeft met stukken en
toelichting voldoende aannemelijk gemaakt dat de schade, namelijk het ontbreken van de lamp, is
ontstaan door toedoen van het toepassen van bestuursdwang. [NAAM] verzoekt om een
kostenvergoeding van ? 19,80 voor de nieuwe voorlamp. Aan de hand van de overgelegde stukken
lijkt het de commissie in dit specifieke geval redelijk om dit bedrag toe te kennen aan bezwaarde.

Afhandeling betaling
Gelet op het bovenstaande kan bezwaarde om een bedrag van ? 19,80 verzoeken. Dit verzoek kan
bezwaarde versturen naar juridischbureau.bezwaren@amsterdam.nl. Bijgevoegd ontvangt het

juridisch bureau dan graag een scherpe foto of kopie van haar bankpas in kleur, waarop haar naam
en rekeningnummer duidelijk leesbaar zijn.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt in aanmerking voor een
kostenvergoeding van ?19,80.

Adviseur,

[NAAM]