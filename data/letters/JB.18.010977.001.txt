Advies van de bezwaarschriftencommissie Juridisch Bureau

Aan:         Het college van burgemeester en wethouders van de gemeente Amsterdam
Ons kenmerk:  JB.18.010977.001
Datum:       22 januari 2019
Onderwerp:   Advies naar aanleiding van het bezwaarschrift ingediend door de heer [NAAM]
[NAAM] college,

1. Inleiding
Op 15 oktober 2018 heeft de handhaver, namens u, de fiets van de heer [NAAM] Knotnerus (hierna: 
[NAAM]) verwijderd van de locatie Goudriaanstraat (nabij NS-Station Amsterdam Amstel) en
opgeslagen bij het Fietsdepot. De fiets van [NAAM] stond volgens het besluit niet geparkeerd in
de daarvoor bestemde voorziening. Het besluit is volgens het constateringsformulier op 15
oktober 2018 bekendgemaakt.

Tegen dit besluit is tijdig een bezwaarschrift ingediend. Bij brief van 30 oktober 2018 is de
ontvangst van het bezwaarschrift bevestigd.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  een kostenvergoeding van ? 25,00 toe te kennen en voor het overige af te wijzen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
- [NAAM] verzoekt om een kostenvergoeding van ? 47,50 voor het doorslijpen en doen
vermissen van zijn fietsslot (Viro Morso, 120 cm). [NAAM] stelt dat hij zijn fiets met dit slot
had vastgezet en dat hij bij het ophalen van zijn fiets het slot niet retour heeft gekregen daar
het slot niet meer aanwezig was bij het Fietsdepot-
- [NAAM] wijst op de website www.amsterdam.nl/fiets waarop staat vermeldt dat een fiets
die hinderlijk of gevaarlijk geparkeerd na een waarschuwing van één uur verwijderd en
afgevoerd naar het Fietsdepot mag worden. [NAAM] voert aan dat de daarbij staande
stelling dat iedere fiets die niet in de stalling staat voor hinder en gevaar zorgt, een discutabele
en aanvechtbare stellingname-
- [NAAM] voert aan dat een begunstigingstermijn van één uur een onredelijke termijn is.
[NAAM] voert aan dat voor locaties bij stations geldt dat fietsen er vaak meerdere uren

staan en de eigenaar geen notie van de waarschuwing kan nemen omdat hij bijvoorbeeld -
zoals in geval van Goudriaanstraat - aan de Hogeschool van Amsterdam (HvA) colleges volgt.
- [NAAM] voert aan dat het meer billijk zou zijn als de gemeente alleen tot directe
verwijdering over gaat in gevallen waar objectief aantoonbaar sprake is van hinder en gevaar.
[NAAM] stelt voor in overige gevallen te handhaven op de twee weken regeling, wat net zo
effectief en tevens goedkoper voor de burger en gemeente is.

4. Horen van [NAAM]
Bij brief van 30 oktober 2018 is [NAAM] verzocht om zijn telefoonnummer te overleggen, zodat
de commissie contact met hem kan opnemen ten einde hem te horen. [NAAM] heeft hierop
niet gereageerd. Bij brief van 20 november 2018 heeft de commissie [NAAM] nogmaals
aangeschreven en hem in de gelegenheid gesteld om te worden gehoord. In reactie hierop heeft 
[NAAM] op 5 december 2018 telefonisch contact opgenomen en zijn telefoonnummer achter
gelaten. Op 15 januari 2019 heeft de commissie telefonisch contact met [NAAM] gehad en is hij
gehoord. [NAAM] heeft zijn bezwaarschrift als volgt toegelicht.

De verwijderde fiets is de fiets van zijn dochter. Zijn dochter heeft de fiets niet in een fietsenrek
gezet omdat de enkele vrije plekken zich boven in het dubbeldekse fietsenrek bevonden en zij
fysiek niet in staat is om haar vrij zware fiets daar te parkeren. Bij gebrek aan een beter alternatief
heeft zij haar fiets geparkeerd op de plek waar deze is aangetroffen.

Bezwaarde benadrukt dat hij het slot van ? 47,50 niet retour heeft ontvangen en claimt een
schadevergoeding.

Bezwaarde licht toe dat hij begrijpt dat in een begunstigingstermijn van één uur wordt gehanteerd
in een gebied waar men boodschappen o.i.d. doet, bijvoorbeeld het Leidseplein. Hij kan er niet bij
dat deze termijn ook geldt voor stations, daar het bekend is dat de meeste fietsparkeerders daar
forens zijn. In het geval van [NAAM] volgde zijn dochter college ten tijde van de verwijdering
collega aan de HvA waardoor zij niet in de gelegenheid was te acteren op de waarschuwing.

5. Juridisch kader
Ingevolge artikel 4.27, lid 3 en 4 Algemene Plaatselijke Verordening (APV) kan in het belang van de
veiligheid en ter voorkoming van hinder een gebied worden aangewezen waarin fietsen uitsluitend
in de daarvoor bestemde voorziening (lees: een fietsenrek) mogen worden geparkeerd. Door het
intensief gebruik en hoge fietsparkeerdruk is het gebied rond het NS-station Amsterdam Amstel
door het college van burgemeester en wethouders aangewezen als gebied waarin het verboden is
om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25  en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

1 Gemeenteblad van 3 mei 2016,nr 55896,  'Aanwijzen gebieden bij NS-stations met maximale 
fietsparkeerduur en vaststellen Handboek Fietsparkeren'.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station en gebied gebruik maken
de ruimte te geven. Door middel van informatieborden wordt gewezen op het verbod om buiten
de rekken te parkeren.

Uit het constateringsformulier en de foto's die zijn gemaakt bij de verwijdering van de fiets blijkt
dat de fiets vlak naast het fietsenrek stond geparkeerd. [NAAM] bestrijdt niet dat de fiets niet
in een fietsvoorziening stond geparkeerd. Overtreding van artikel 4.27 lid 4 APV staat hiermee vast
en daarmee ook de bevoegdheid om de fiets van [NAAM] te verwijderen.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Uit het
constateringsformulier en de foto's die zijn gemaakt bij de verwijdering van de fiets blijkt dat de
sticker op 15 oktober 2018 om 08:40 uur is aangebracht, en dat de fiets op 15 oktober 2018 om
13:45 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

Bezwaarde voert aan dat een begunstigingstermijn van één uur een onredelijke termijn is. De
commissie overweegt hiertoe als volgt.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker een begunstigingstermijn van één
uur krijgt. Een begunstigingstermijn van één uur is een gestandaardiseerde termijn waarbinnen
een overtreder de overtreding zelf ongedaan kan maken. Dat de overtreder daartoe feitelijk niet in
staat was door bijvoorbeeld werk of het volgen van colleges, doet daar niet aan af. De
begunstigingstermijn is namelijk niet afhankelijk van de aan- of afwezigheid van eigenaar op of in
de omgeving van het aangewezen gebied.  De commissie is van oordeel dat een
begunstigingstermijn van één uur voor het feitelijk weghalen van de fiets, als een reële termijn
moet worden aangemerkt. Dit standpunt wordt bevestigd door een uitspraak van de Rechtbank
van Amsterdam.2 Bovendien wordt een langere begunstigingstermijn gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Bezwaarde heeft aangevoerd dat de stelling dat iedere fiets die niet in de stalling staat voor hinder
en gevaar zorgt, een discutabele en aanvechtbare stellingname is. De commissie overweegt
hiertoe als volgt.

2 Rechtbank Amsterdam, 26 september 2018, ECLI:NL:RBAMS:2018:7511.

De plek waar de fiets geparkeerd stond, valt onder het aangewezen gebied. Dit betekent dat
fietsen die buiten de daarvoor bestemde parkeervoorziening staan geparkeerd, kunnen worden
verwijderd. Het veroorzaken van hinder is hiervoor geen vereiste. De commissie herhaalt dat
buiten de voorziening geparkeerde fietsen een aanzuigende werking hebben en het niet wenselijk
is om de in overtreding geparkeerde fiets te laten staan, daar dit gelet op de druk op de openbare
ruimte in het gebied dit tot hinder en gevaar kan leiden.

Bezwaarde voert aan dat het meer billijk zou zijn als de gemeente alleen tot directe verwijdering
over gaat in gevallen waar objectief aantoonbaar sprake is van hinder en gevaar en in overige
gevallen handhaaft op grond van de twee weken regeling. De commissie overweegt hiertoe als
volgt.

Het valt binnen de bevoegdheid van de handhaver om vast te stellen op welke grondslag de fiets
verwijderd dient te worden. De stelling van [NAAM] is geen reden om zijn bezwaarschrift
gegrond te verklaren.

Nu is gebleken dat de overtreding vast staat, de juiste procedure is gevolgd en de bezwaren niet
worden gevolgd, wordt geconcludeerd dat [NAAM] niet in aanmerking komt voor vergoeding
van de door hem aan het Fietsdepot betaalde administratiekosten van ? 22,50.

Kostenvergoeding slot
Bezwaarde heeft gesteld dat hij bij het in ontvangst nemen van de fiets het fietsslot niet retour
heeft ontvangen. [NAAM] claimt een schadevergoeding van ? 47,50.

Normaliter worden de kosten voor een opengebroken fietsslot enkel vergoed indien blijkt dat niet
de juiste procedure voor verwijdering is gevolgd. Hiervan is geen sprake. Indien [NAAM] dus zijn
slot retour had ontvangen had hij - ongeacht de staat van het slot - niet in aanmerking gekomen
voor een vergoeding. Daar uit het constateringsformulier blijkt dat het kettingslot ten behoeve
van verwijdering is opengebroken en de commissie niet heeft kunnen nagaan of [NAAM] het
slot daadwerkelijk niet retour heeft ontvangen, geeft zij [NAAM] het voordeel van de twijfel.
Hierop heeft de commissie [NAAM] de gelegenheid geboden om de schadeclaim te
onderbouwen met stukken. [NAAM] heeft aangevoerd dat het gaat om een Viro Morso slot van
120 cm en heeft een printscreen overgelegd waaruit blijkt wat aanbieders voor dit slot vragen
(vanaf ? 47,95). [NAAM] heeft echter geen aankoopbewijs overgelegd van het opengebroken
slot en ook geen aankoopbewijs van vervangend slot. De commissie is gelet op het voorgaande
bereid om over te gaan tot een tegemoetkoming in de kosten ter hoogte van ? 25,00. De
commissie is van mening dat dit een redelijk bedrag is.

De commissie adviseert u om opdracht te geven om het bedrag van ? 25,00 over te maken naar
rekening [REKENINGNR] t.n.v. [NAAM] Knotnerus.

7. Conclusie
Op grond van het voorgaande is de commissie van oordeel dat het bezwaar ongegrond is en dat
het bestreden besluit in stand dient te blijven. De commissie adviseert om een kostenvergoeding
van ? 25,00 toe te kennen en voor het overige af te wijzen.

Adviseur,

[NAAM]