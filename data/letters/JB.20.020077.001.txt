Advies van de bezwaarschriftencommissie Juridisch Bureau
Aan           Het college van burgemeester en wethouders van de gemeente Amsterdam
Zaaknummer    JB.20.020077.001
Datum         6 april 2021
Onderwerp     Advies naar aanleiding van het bezwaarschrift van [NAAM]

Geacht college,

1. Inleiding
Op 5 december 2021 om 11:54 uur heeft de handhaver, namens u, de fiets van [NAAM]
(hierna: [NAAM]) verwijderd van de locatie Rustenburgerstraat (Rode Loper) te Amsterdam en
opgeslagen bij het Fietsdepot. De fiets van [NAAM] stond volgens het besluit niet geparkeerd in de
daarvoor bestemde voorziening. Het besluit is op 5 december 2021 om 10:00 uur bekendgemaakt.
Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] geeft aan dat op de locatie waar de fiets verwijderd is een bord ontbreekt dat
aangeeft dat je je fiets in de stalling moet zetten. [NAAM] geeft aan dat hij zelf in de
Rustenburgstraat woont en daardoor weet dat het niet nodig is om fietsen in het vak te
parkeren. Dit staat wel aangegeven op bijvoorbeeld het Cornelis Ttroostplein en daar
staan ook borden, stelt [NAAM].
. [NAAM] geeft aan dat de fiets achter het bord staat waarop staat aangegeven dat je de
Rustenburgstraat niet in mag rijden. Dit is ook te zien aan de drempel.
. [NAAM] stelt dat de fiets niet geparkeerd stond op de Rode Loper. Als er andere fietsen
naast stonden geparkeerd, kan het volgens [NAAM] wel zijn dat deze op de Rode
Lloper hebben gestaan en dat de fietshandhaving daardoor de fiets van [NAAM] ook
onterecht hebben heeft meegenomen.
. [NAAM] voert aan dat de fiets geen hinder veroorzaakte aangezien deze naast een
fietsenstalling stond geparkeerd in de Rustenburgerstraat waardoor er geen gegronde
reden is om de fiets te verwijderen op grond van artikel 24.7 lid 3 en 4 APV.

. [NAAM] vordert de kosten voor het verwijderen van ? 22,50 en de thuisbezorging van ?
12,50 terug.
.  Ten slotte merkt [NAAM] op dat hij ongemak heeft ondervonden door de verwijdering
en de onzekerheid die hij daarbij had of de fiets gestolen was. Pas op maandag om 15:00
uur kwam de fiets online en is het Ffietsdepot telefonisch bereikbaar.
. [NAAM] wil ook melden dat er verbuigingen waren door het vervoer en de handelingen
van het wegnemen van de fiets.

4. Horen van [NAAM]
Op 30 maart 2021 is er telefonisch contact geweest met [NAAM]. [NAAM] heeft ingestemd
met telefonisch horen. Tijdens dit gesprek heeft [NAAM] de gronden uit zijn bezwaarschrift
herhaald en benadrukt. [NAAM] heeft samengevat het volgende aangevoerd:
. [NAAM] gaf aan dat als hij vanaf zijn huis loopt, dat hij er geen bord staat. [NAAM]
gaf aan dat deze er sinds kort wel is geplaats. [NAAM] merkte op dat hij dan niet kan
weten dat het niet mag.
. [NAAM] vertelde dat als de fiets hinderlijk geparkeerd staat, dat deze dan ook
verplaatst kan worden.
. [NAAM] gaf aan dat de stangetjes van zijn spatbord waren verbogen toen hij de fiets
terug hadkreeg. [NAAM] gaf aan dat dit de situatie extra vervelend maakt. [NAAM]
gaf aan dat hij hier geen schade voor hoeft te verhalen, omdat hij zelf ook handig is.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek) mogen worden geparkeerd.
Door het intensief gebruik en hoge fietsparkeerdruk is het gebied Rode loper te Amsterdam door
het college van burgemeester en wethouders aangewezen als gebied waarin het verboden is om
fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het gebied rond de

1 Gemeenteblad 23 augustus 2018, nr. 181437, 'Aanwijzingsbesluit APV artikel 4.27 lid 3 (brom-) fietsparkeren Rode Loper en
omgeving, gemeente Amsterdam'.

Rustenburgerstraat gebruik maken de ruimte te geven. Door middel van informatieborden wordt
gewezen op het verbod om buiten de rekken te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond tussen een verkeersbord en
een bezet fietsennietje geparkeerd. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 5 december 2021 om 10:00 uur is aangebracht, in het systeem om 09:59 uur is
geregistreerd en om 11:54 uur op diezelfde dag is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] geeft aan dat er op de locatie een bord ontbreekt dat aangeeft dat je je fiets in de
stalling moet zetten. [NAAM] stelt dat de fiets niet geparkeerd stond op de Rode Loper.
[NAAM] gaf aan dat deze er sinds kort wel een bord is geplaats.

De Ferdinand Bolstraat en de koppen van de zijstraten, waar een gedeelte van de
Rustenburgerstraat ook onder valt, is door het college van burgemeester en wethouders
aangewezen als gebied waarin het verboden is om fietsen buiten de daarvoor bestemde
voorzieningen te parkeren. Uit de bij het Gemeenteblad van 4 mei 2015, nr 37937, bijgevoegde
tekening blijkt dat de hoek van de Rustenburgerstraat binnen het aangewezen gebied valt.
Bovendien blijkt uit het constateringsformulier en de foto's die zijn gemaakt bij de verwijdering
van de fiets, dat de fiets buiten de fietsvoorziening is aangetroffen. De fiets mocht daarom worden
verwijderd.

Het is vervelend dat [NAAM] niet op de hoogte was van de geldende regeling waardoor hij zijn
fiets buiten de voorziening geparkeerd heeft. Door middel van informatieborden wordt uitsluitend
gewezen op het verbod om buiten de rekken te parkeren. Het zijn het niet de borden die het
parkeerverbod in het leven roepen. Het is de bevoegdheid in de APV en het Aanwijzingsbesluit die
maken dat er een bepaald regime geldt in het gebied. Het al dan niet aanwezig zijn van een bord
doet daarom niet af aan de geldende regels, waarbij wordt verwezen naar de uitspraak van de
Afdeling bestuursrechtspraak van de Raad van State van 2 juli 2014.2

2 Raad van State 2 juli 2014, ECLI:NL:RVS:2014:2398.

[NAAM] voert aan dat de fiets geen hinder veroorzaakte aangezien deze naast een
fietsenstalling stond geparkeerd in de Rustenburgerstraat waardoor er geen gegronde reden is om
de fiets te verwijderen op grond van artikel 24.7 lid 3 en 4 AP [NAAM] vertelde dat als de fiets
hinderlijk geparkeerd staat, dat deze dan ook verplaatst kan worden.

De plek waar [NAAM] zijn fiets heeft geparkeerd, valt onder het aangewezen gebied. Dit
betekent dat fietsen die buiten de daarvoor bestemde parkeervoorziening staan geparkeerd,
kunnen worden verwijderd. Het veroorzaken van hinder is hiervoor geen vereiste. Verder wordt
een begunstigingstermijn van één uur voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.overwogen dDat de het
vervelend is voor [NAAM] dat hij de overtreding niet binnen de gegeven begunstigingstermijn
ongedaan heeft kunnen maken eigenaar van de fiets niet binnen die termijn de overtreding
ongedaan heeft kunnen maken doet daar niet aan af. Bovendien heeft de Rechtbank Amsterdam
met de uitspraak van 26 september 2018 te kennen gegeven dat het verlenen van een
begunstigingstermijn van één uur niet onredelijk is, in het geval van binnen het aangewezen
gebied buiten de daarvoor bestemde voorziening geparkeerde fietsen.3 De commissie overweegt
echter dat [NAAM] zelf verantwoordelijk is voor het ongedaan maken van de overtreding en
niet de Hhandhaving.

[NAAM] vordert de kosten voor het verwijderen van ? 22,50 en de thuisbezorging van ? 12,50
terug.

Ten aanzien van de door [NAAM] aan het Fietsdepot betaalde administratiekosten en de
bezorgkosten wordt overwogen dat [NAAM] alleen in aanmerking komt voor een vergoeding,
indien blijkt dat niet de juiste procedure voor verwijdering is gevolgd. Aangezien de fiets terecht is
verwijderd komt [NAAM] niet voor vergoeding in aanmerking.

[NAAM] merkt op dat hij ongemak heeft ondervonden door de verwijdering van de fiets en de
onzekerheid die hij daarbij had of de fiets gestolen was. Pas op maandag om 15:00 uur kwam de
fiets online en is het Ffietsdepot telefonisch bereikbaar.

Hoewel het vervelend is voor [NAAM] dat [NAAM] hinder heeft ondervonden door de
verwijdering van de fiets, doet dit niet af aan de geconstateerde overtreding.

7. Conclusie
Op grond van het voorgaande is de commissie van oordeel dat het bezwaar ongegrond is en dat het

3 Rb Amsterdam, 26 september 2018, ECLI:NL:RBAMS:2018:7511.

bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,
Mw. [NAAM]