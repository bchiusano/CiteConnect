Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.20.005711.001
Datum         11 mei 2020
Onderwerp     Advies naar aanleiding van het bezwaarschrift van [NAAM] college,

1. Inleiding
Op 5 maart 2020 om 08:19 uur heeft de handhaver, namens u, een fiets van [NAAM] (hierna:
bezwaarde) verwijderd uit de omgeving van het Metrostation Noord te Amsterdam (Albatrospad) en
opgeslagen bij het Fietsdepot. De fiets van [NAAM] stond volgens het besluit niet geparkeerd in
de daarvoor bestemde voorziening. Het besluit is volgens het constateringsformulier op 5 maart
2020 om 07:15 uur bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] stelt dat hij zijn fiets naast het fietsenrek heeft geparkeerd.
. [NAAM] geeft aan dat het voor hem onduidelijk is waarom de fiets is verwijderd. De
fiets stond netjes geparkeerd en blokkeerde geen enkele doorgang.
. [NAAM] geeft aan dat er geen borden staan die aangeven hoe fietsen geparkeerd
moeten worden. Ook staan er geen borden die aangeven dat hij zijn fiets niet op deze
manier mocht parkeren.
. [NAAM] geeft aan dat zijn fiets er minder dan 24 uur geparkeerd stond.

4. Horen van [NAAM]
Op 11 mei 2020 is er telefonisch contact geweest met [NAAM]. [NAAM] heeft tijdens dat
gesprek kort samengevat het volgende aangevoerd:

. [NAAM] stelt dat de fietsenrekken (nietjes) bij het station altijd vol zijn. [NAAM]
heeft zijn fiets daarom naast het rek gezet.
. [NAAM] benadrukt dat zijn fiets op deze manier geen hinder veroorzaakte.
. [NAAM] geeft aan dat hij geen waarschuwing heeft gehad dat hij zijn fiets daar niet
mocht parkeren.
.  Tenslotte benadrukt [NAAM] dat zijn fiets er maar een korte periode heeft gestaan.

5. Juridisch kader
Ingevolge artikel 4.27 lid 3 en 4 van de APV kan in het belang van de veiligheid en ter voorkoming
van hinder een gebied worden aangewezen waarin fietsen uitsluitend in de daarvoor bestemde
voorziening (lees: een fietsenrek/fietsparkeervak/fietsennietje) mogen worden geparkeerd. Door
het intensief gebruik en hoge fietsparkeerdruk is het gebied rond het Metrostation Noord door het
college van burgemeester en wethouders aangewezen als gebied waarin het verboden is om
fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied rond het Metrostation Noord is het verboden fietsen buiten een
parkeervoorziening te plaatsen. Dit verbod wordt gehandhaafd teneinde de voetgangers die van
het station gebruik maken de ruimte te geven. Door middel van informatieborden wordt gewezen
op het verbod om buiten de rekken te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets stond op een standaard geparkeerd
buiten een fietsvoorziening. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van een uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de

1 Gemeenteblad van 17 juli 2018, nr. 152825, 'Aanwijzingsbesluit fiets-, snorfiets en bromfietsparkeren Stationsgebied
Buikslotermeerplein en Stationsgebeid Noorderpark op grond van art. 4.27 lid 3 APV, gemeente Amsterdam'.

openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 5 maart 2020 om 07:15 uur is aangebracht, om 07:17 uur is ingevoerd in het systeem
en dat de fiets diezelfde dag om 08:19 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde geeft aan dat hij zijn fiets naast het fietsenrek heeft geparkeerd. [NAAM] geeft aan
dat er geen borden staan die aangeven hoe fietsen geparkeerd moeten worden. Ook staan er geen
borden die aangeven dat hij zijn fiets niet op deze wijze mocht parkeren. De commissie overweegt
hiertoe als volgt.

De commissie merkt op dat door middel van informatieborden rond het Metrostation Noord te
Amsterdam wordt gewezen op het verbod om de fiets buiten de parkeervoorziening te parkeren.
Ook op de website www.amsterdam.nl/fiets wordt dit verbod kenbaar gemaakt. Ten overvloede
wordt nog opgemerkt dat het echter niet de borden zijn die het parkeerverbod in het leven
roepen. Het is de bevoegdheid in de APV en het Aanwijzingsbesluit die maken dat er een bepaald
regime geldt in het gebied. Het al dan niet aanwezig zijn van een bord doet daarom niet af aan de
geldende regels, waarbij wordt verwezen naar de uitspraak van de Afdeling bestuursrechtspraak
van de Raad van State van 2 juli 2014.2

Bezwaarde stelt dat de fietsenrekken (nietjes) bij het station altijd vol zijn. [NAAM] heeft zijn
fiets daarom naast het rek gezet. De commissie overweegt hiertoe als volgt.

Indien er op de betreffende locatie geen vrije plek voorhanden is betekent dit nog niet dat een fiets
buiten het rek mag worden geplaatst. Het is bekend dat de fietsparkeerdruk in het gebied rond het
Metrostation Noord te Amsterdam hoog is. Er is echter op loopafstand van het gebied rond het
Metrostation Noord vaak nog wel een voorziening te vinden waar wel ruimte is om de fiets te
parkeren. Daarbij wordt er hard gewerkt aan het uitbreiden van fietsenstallingen op bekende
knelpunten.

Bezwaarde geeft aan dat het voor hem onduidelijk is waarom de fiets is verwijderd. De fiets stond
netjes geparkeerd, veroorzaakte geen hinder en blokkeerde geen enkele doorgang. De commissie
overweegt hiertoe als volgt.

De plek waar [NAAM] zijn fiets heeft geparkeerd, valt onder het aangewezen gebied. Dit
betekent dat fietsen die buiten de daarvoor bestemde parkeervoorziening staan geparkeerd,
kunnen worden verwijderd. Het veroorzaken van hinder is hiervoor geen vereiste.

2 Raad van State 2 juli 2014, ECLI:NL:RVS:2014:2398.

Bezwaarde geeft aan dat zijn fiets daar een korte periode, minder dan 24 uur, geparkeerd stond.
Bezwaarde geeft aan dat hij geen waarschuwing heeft gehad dat hij zijn fiets daar niet mocht
parkeren. De commissie overweegt hiertoe als volgt.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt standaard gegeven bij fietsen die
buitenvoorziening worden aangetroffen en wordt voldoende geacht om de overtreder in staat te
stellen de overtreding ongedaan te maken. Een langere begunstigingstermijn wordt gelet op de
druk op de openbare ruimte in het gebied en de aanzuigende werking van verkeerd geparkeerde
fietsen niet wenselijk geacht en zou in feite leiden tot het gedogen van overtredingen. Bovendien
heeft de Rechtbank Amsterdam met de uitspraak van 28 februari 2017 te kennen gegeven dat het
verlenen van een begunstigingstermijn van één uur niet onredelijk is, in het geval van binnen het
aangewezen gebied buiten de daarvoor bestemde voorziening geparkeerde fietsen.3 Ten
overvloede wordt opgemerkt dat uit het constateringsformulier en de foto's, die zijn gemaakt
door Handhaving ten tijde van de verwijdering van de fiets, blijkt dat de fiets was voorzien van een
sticker. Gelet op het voorgaande wordt het bezwaar van [NAAM] niet gevolgd.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mw. [NAAM] Rb Amsterdam, 28 februari 2017, ECLI:NL:RBAMS:2017:113