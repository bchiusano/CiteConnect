Advies van de bezwaarschriftencommissie Juridisch Bureau
Aan           Het college van burgemeester en wethouders van de gemeente Amsterdam
Zaaknummer    JB.21.015681.001 & JB.21.015686.001
Datum         2 november 2021
Onderwerp     Advies naar aanleiding van het bezwaarschrift van [NAAM] college,

1. Inleiding
Op 17 augustus 2021 heeft [NAAM] (hierna: bezwaarde) online een bezwaarschrift ingediend
tegen de verwijdering van de twee fietsen van haar en haar partner. In dit advies leest u welke
beslissing de commissie heeft genomen en leggen wij uit waarom.

2. Ontvankelijkheid
Alvorens een bezwaarschift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Volgens de uitspraak van Rechtbank Den Haag van 10 oktober 2016 is de sticker op de fiets het
besluit.1 Op de foto's die op het moment van verwijderen van beide fietsen door de handhaver zijn
gemaakt, is te zien dat beide fietsen van bezwaarde voorzien waren van een sticker. De besluiten
zijn bekend gemaakt op 17 mei 2021. De termijn voor het indienen van het bezwaarschrift ving aan
op 18 mei 2021. Gelet op artikel 6:7 jo. 6:8 van de Algemene wet bestuursrecht (hierna: Awb) was
28 juni 2021 de laatste dag waarop het bezwaarschrift kon worden ingediend. Het bezwaarschrift
is ontvangen op 17 augustus 2021. Daarmee staat vast dat het bezwaarschrift niet tijdig is
ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het haar niet aan te rekenen is, dat zij te laat is met haar
bezwaarschrift.

Bezwaarde heeft in haar bezwaarschrift van 17 augustus 2021 aangegeven dat er meerdere
redenen zijn voor het te laat ingediende bezwaarschrift. Zij geeft aan dat ze eerst dacht dat de
fietsen gestolen waren. Daarnaast geeft bezwaarde ook nog aan dat zij in die periode andere
dingen aan haar hoofd had. Haar baby was ziek en bijna dagelijks moest zij een arts bezoeken. Dit
alles in combinatie met de coronaregels en het thuiswerken. De commissie overweegt hiertoe het
volgende.

1 Rb Den Haag, 10 oktober 2016, ECLI:NL:RBDHA:2016:12168.

De commissie is van oordeel dat door bezwaarde gegeven reden ter verklaring van de
termijnoverschrijding niet verschoonbaar kan worden geacht. Hoewel het vervelend is voor
bezwaarde dat zij in de veronderstelling was dat de fietsen waren gestolen en dat zij op dat
moment druk was met persoonlijke omstandigheden, doet dit niets af aan het feit dat het
bezwaarschrift niet-tijdig is ingediend. Dit dient dan ook voor eigen rekening en risico te blijven.

3. Advies
Op grond van het vorenstaande adviseert de commissie u:
.  Het bezwaarschrift van 17 augustus 2021 ten aanzien van de fietsen met barcodes
1000712477 & 1000712476 niet-ontvankelijk te verklaren-
.  De bestreden besluiten in stand te laten.

Adviseur,

Mevrouw [NAAM]