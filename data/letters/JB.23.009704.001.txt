Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.23.009704.001
Datum        29 juni3 juli 2023
Onderwerp    Advies naar aanleiding van het bezwaarschrift van [NAAM]

Geacht college,

1. Inleiding
Op 2 mei 2023 om 09:44 uur heeft de handhaver, namens u, de fiets van [NAAM] (hierna:
bezwaarde) verwijderd uit het gebied rond het Leidseplein (Lijnbaansgracht) en opgeslagen bij het
Fietsdepot. De fiets stond volgens het besluit niet geparkeerd in de daarvoor bestemde
voorziening. Het besluit is op 2 mei 2023 om 08:1230 uur bekendgemaakt. Tegen dit besluit is
tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat haar fiets is verwijderd, maar dat haar fiets niet verkeerd
geparkeerd stond.
. [NAAM] geeft aan dat haar fiets in op de Lijnbaansgracht in een fietsvoorziening stond
geparkeerd.

4. Horen van bezwaarde
Per e-mail van 21 juni 2023 heeft bezwaarde haar bezwaren aangevuld. [NAAM] gaf het
volgende aan:
. [NAAM] geeft aan dat zij in het buitenland was en dat zij op 2 mei 2023 is teruggekeerd
naar Amsterdam.
. [NAAM] geeft aan dat zij om 4 uur een tandartsafspraak had en dat zij daarnaar toe is
gefietst.
. [NAAM] geeft aan dat zij haar Swapfiets om 5 uur voor haar woning heeft geparkeerd.
. [NAAM] geeft aan dat zij de volgende ochtend heeft gelopen naar het werk.
. [NAAM] geeft aan dat zij om 8.30 uur een bericht kreeg van haar ouders, waarin werd
medegedeeld dat er een sticker aan haar fiets hing.
. [NAAM] geeft aan dat toen zij thuiskwam om 5 uur, de fiets al was verwijderd.
. [NAAM] geeft aan dat zij uit de foto's kan opmaken dat haar fiets niet binnen de lijnen
stond geparkeerd, maar dat haar fiets waarschijnlijk is verplaatst, zodat iemand zijn of
haar eigen fiets kon parkeren.
. [NAAM] geeft aan dat zij in de veronderstelling was dat er een bepaalde periode moest
zijn verstreken voordat er stickers op de fietsen werden geplaatst en voordat ze werden
verwijderd.
. [NAAM] geeft aan dat de sticker niet langer dan vierentwintig uur op haar fiets gezeten
kan hebben.
. [NAAM] geeft aan dat het onhandig was dat zij haar fiets zo lang niet kon gebruiken.
. [NAAM] geeft aan dat zij heeft geprobeerd om haar fiets dezelfde week te laten
leveren, maar dat er problemen waren met de sleutel. [NAAM] geeft aan dat ze haar
fiets nogmaals heeft proberen te laten leveren, maar dat dit niet mogelijk was via de
website.
.  [NAAM] geeft aan dat ze in totaal zes weken zonder fiets heeft gezeten.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek, een fietsparkeervak of
fietsnietje) mogen worden geparkeerd. Door het intensief gebruik en hoge fietsparkeerdruk is het
gebied rond het Leidseplein door het college van burgemeester en wethouders aangewezen als
gebied waarin het verboden is om fietsen buiten de daarvoor bestemde voorzieningen te
parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit

1 Gemeenteblad 13 maart 2020, nr. 65635, 'Besluit van burgemeester en wethouders van de gemeente Amsterdambetreffende
aanwijzing van stadsdeel Centrum als gebied met een maximale(brom-)fietsparkeerduur van zes weken, met uitzondering van
het gebied rond NS-station Amsterdam Centraal- de aanwijzing van gebied Leidseplein en omgeving als gebied waar fietsen en
bromfietsen uitsluitend geplaatst mogen worden in de voor die categorie bestemde parkeervoorzieningen'.

In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod op buiten de
parkeervoorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets stond met buitennaast het
fietsenrek geparkeerd. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 2 mei 2023 om 08:1230 uur is aangebracht, en dat de fiets op diezelfde dag om 09:44
uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] geeft aan dat zij haar fiets in een fietsparkeervak heeft geparkeerd. [NAAM] geeft
aan dat zij uit de foto's kan opmaken dat iemand haar fiets waarschijnlijk heeft verplaatst om zijn
of haar eigen fiets te parkeren. [NAAM] geeft aan dat de sticker niet langer dan vierentwintig
24 uur op haar fiets heeft gezeten. [NAAM] geeft aan dat het onhandig was dat ze haar fiets zo
lang niet kon gebruiken en dat ze zes weken zonder fiets heeft gezeten. De commissie overweegt
hiertoe als volgt.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets naast het fietsenrek, en dus buiten de voorziening, is aangetroffen. Voor de handhaver
is bepalend hoe hij de fiets aantreft. De commissie merkt op dat er op de locatie parkeervakken en
fietsenrekken aanwezig zijn. Een parkeervak is een met wit omlijnd vak waarin vaak met borden
en/of groene tegels wordt aangegeven dat het parkeervak is bestemd voor fietsen. Het gebied
rondom een fietsenrek is geen parkeervak. Dat de natuurlijke inrichting van het gebied bij
bezwaarde de veronderstelling heeft gewekt dat het zou gaan om een dergelijk vak, is
betreurenswaardig maar maakt niet dat het als vak aangemerkt kan worden.

Het komt helaas voor dat in het rek geplaatste fietsen eruit
worden gehaald zodat iemand anders zijn of haar fiets op die plek in het rek kan zetten. Hoe
vervelend dit voor bezwaarde ook is, het is haar verantwoordelijkheid om de fiets zo te stallen dat
dit niet kan gebeuren. Ook als een (ketting)slot gebruikt wordt om de fiets aan het rek te
bevestigen, moet dat slot zó bevestigd worden dat niet teveel ruimte bestaat om de fiets uit het
rek te halen. De commissie overweegt dat het voor risico van degene die zijn fiets stalt hoort te
blijven, dat de fiets door een ander verplaatst kan worden als hij de fiets niet zo bevestigt dat dat
niet kan gebeuren. De commissie volgt bezwaarde daarom niet in haar bezwaar.
Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Een langere begunstigingstermijn wordt gelet
op de druk op de openbare ruimte in het gebied en de aanzuigende werking van verkeerd
geparkeerde fietsen niet wenselijk geacht en zou in feite leiden tot het gedogen van
overtredingen. Bovendien heeft de Rechtbank Amsterdam met de uitspraak van 26 september
2018 te kennen gegeven dat het verlenen van een begunstigingstermijn van één uur niet onredelijk
is, in het geval van binnen het aangewezen gebied buiten de daarvoor bestemde voorziening
geparkeerde fietsen.2

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

De heer [NAAM] Rb Amsterdam, 26 september 2018, ECLI:NL:RBAMS:2018:751