Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.20.000551.001
Datum         20 februari 2020
Onderwerp     Advies naar aanleiding van het bezwaarschrift van [NAAM] college,

1. Inleiding
Op 3 januari 2020 om 08:52 uur heeft de handhaver, namens u, een fiets van [NAAM]
(hierna: [NAAM]) verwijderd uit de omgeving van het NS-Station Amsterdam-Centraal
(Stationsplein) en opgeslagen bij het Fietsdepot. De fiets van [NAAM] stond volgens het besluit
niet geparkeerd in de daarvoor bestemde voorziening. Het besluit is volgens het
constateringsformulier op 2 januari 2020 om 09:00 uur bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] bestrijdt dat zijn fiets in strijd met bepaling 4.27 van de Algemene Plaatselijke
Verordening (APV) stond. [NAAM] stelt namelijk dat hij zijn fiets in het rek heeft
geparkeerd-
. [NAAM] geeft aan dat mogelijk iemand anders zijn fiets uit het rek heeft gehaald om zijn of
haar fiets in het rek te zetten-
. [NAAM] stelt dat de borden aangeven dat, indien juist geparkeerd, een fiets 14 dagen
geparkeerd mag staan. [NAAM] stelt deze termijn niet te hebben overschreden-
. [NAAM] geeft aan dat indien en voor zover de fiets niet meer juist gestald stond en door
een ander is verplaatst, [NAAM] niet bestrijd dat zijn fiets in strijd met bepaling 4.27 van de
APV geparkeerd stond-

. [NAAM] stelt dat bij het toepassen van bestuursdwang op grond van artikel 5:24 van de
Algemene wet bestuursrecht (Awb) aan een aantal zorgvuldigheidseisen moet zijn voldaan.
[NAAM] stelt dat volgens artikel 5:24 lid 4 van de Awb een redelijke termijn moet zijn
gegund om de strijdige situatie op te heffen. [NAAM] benadrukt dat hiervan alleen mag
worden afgezien indien er sprake is van vereiste spoed-
. [NAAM] geeft aan dat de stickerdatum 2 januari 2020, 09:00 uur is. Volgens de sticker mag
de fiets dezelfde dag om 10:00 uur verwijderd worden. [NAAM] is van mening dat de
termijn, van een uur, te kort is om redelijk genoemd te worden. Mede gelet op de
omstandigheden en de ernst van de overtreding. [NAAM] stelt hierdoor niet in de
gelegenheid te zijn gesteld om de overtreding ongedaan te maken-
.  Voorts geeft [NAAM] aan dat het als algemeen bekend beschouwd kan worden dat de
meeste fietsen die geparkeerd staan bij treinstations gebruikt worden als woon-werkverkeer.
Fietsen die voor o9:00 uur worden gestald, worden volgens [NAAM] pas na 17:00 uur weer
gebruikt. [NAAM] is dan ook van mening dat de termijn te kort is, omdat fietsers er niet
tijdig kennis van kunnen nemen. Dit kan volgens [NAAM] niet als redelijk gekenschetst
worden-
. [NAAM] geeft aan dat van vereiste spoed sprake is wanneer een voertuig concreet hinder
of gevaar aan anderen veroorzaakt. Potentieel gevaar of het vermoeden van gevaar is
onvoldoende. [NAAM] verwijst hierbij naar de volgende twee uitspraken: LJN: BM4174,
Raad van State, [BSN]/1/H3, uitspraak 12-05-2010 en rechtbank Utrecht SBR 10/1722,
uitspraak 15-07-2011. [NAAM] stelt dat in deze twee uitspraken expliciet genoemd staat dat
het enkele feit dat een fiets buiten een fietsparkeervoorziening is geplaatst, onvoldoende
grond is voor vereiste spoed. Derhalve stelt [NAAM] dat de onderbouwing van vereiste
spoed onvoldoende is-
. [NAAM] stelt dat het besluit derhalve in strijd is met artikel 5:31 Awb is genomen en
verzoekt zijn bezwaarschrift gegrond te verklaren en het bestreden besluit in te trekken-
. [NAAM] verzoekt, op grond van artikel 7:15 lid 2 Awb de kosten in de bezwaarfase te
vergoeden. Daarnaast verzoekt [NAAM] om de vergoeding van de volgende kosten: de
bezorgkosten van het Fietsdepot van ? 35,-, de kosten gemaakt voor vervangend vervoer, van
circa ? 15,- en ?17,50 wegens inkomstenderving vanwege het terugkrijgen van zijn fiets-
.  Voorts verzoekt [NAAM] om binnen de beslistermijn een beslissing te nemen. [NAAM]
geeft daarnaast aan graag zijn bezwaar mondeling toe te lichten en geeft aan het recht te
behouden zijn bezwaargronden later aan te vullen-
.  Tenslotte geeft [NAAM] aan dat de fiets een maatschappelijk nuttig en milieuvriendelijk
vervoersmiddel is. [NAAM] adviseert de gemeente Amsterdam om het structureel tekort
aan fietsparkeervoorzieningen op te lossen.

4. Horen van [NAAM]
Op 12 februari 2020 is er telefonisch contact geweest met [NAAM]. [NAAM] heeft ingestemd
met telefonisch horen. [NAAM] heeft tijdens dat gesprek kort samengevat het volgende
aangevoerd:
. [NAAM] benadrukt zijn bezwaren zoals genoemd in zijn bezwaarschrift-
.  Daarnaast benadrukt [NAAM] dat hij de fiets op de juiste manier heeft geparkeerd-

. [NAAM] benadrukt tevens dat op de sticker te zien is dat er een uur de tijd wordt
gegeven om de fiets op een juiste manier te parkeren. [NAAM] geeft aan dit geen
redelijke termijn te vinden.

5. Juridisch kader
Ingevolge artikel 4.27 lid 3 en 4 van de APV kan in het belang van de veiligheid en ter voorkoming
van hinder een gebied worden aangewezen waarin fietsen uitsluitend in de daarvoor bestemde
voorziening (lees: een fietsenrek/fietsparkeervak) mogen worden geparkeerd. Door het intensief
gebruik en hoge fietsparkeerdruk is het gebied rond het NS-Station Amsterdam-Centraal door het
college van burgemeester en wethouders aangewezen als gebied waarin het verboden is om
fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied rond het NS-Station Amsterdam-Centraal is het verboden fietsen
buiten een parkeervoorziening te plaatsen. Dit verbod wordt gehandhaafd teneinde de
voetgangers die van het station gebruik maken de ruimte te geven. Door middel van
informatieborden wordt gewezen op het verbod om buiten de rekken te parkeren.

[NAAM] geeft aan dat de fiets in een fietsenrek stond. Uit het constateringsformulier en de
foto's die zijn gemaakt bij de verwijdering van de fiets, blijkt dat de fiets buiten de fietsvoorziening
is aangetroffen. Het voorwiel van de fiets van [NAAM] stond niet in de wielsleuf. Ter
verduidelijking wordt benoemd dat het oordeel van de commissie is gebaseerd op de foto waarop
te zien is dat de fiets van [NAAM] tussen de andere fietsen staat, en niet met het voorwiel in de
wielsleuf. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van een uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 2 januari 2020 om 09:00 uur is aangebracht, en dat de fiets op 3 januari 2020 om
08:52 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] bestrijdt dat zijn fiets in strijd met bepaling 4.27 van de APV stond. [NAAM] stelt dat
hij zijn fiets op een juiste manier, in het rek heeft geparkeerd. [NAAM] stelt dat de borden
aangeven dat, indien juist geparkeerd, een fiets 14 dagen geparkeerd mag staan. [NAAM] stelt
deze termijn niet te hebben overschreden. De commissie overweegt hiertoe als volgt.

Herhaald wordt dat het in het aangewezen gebied verboden is fietsen buiten een fietsvoorziening
te plaatsen. Dit verbod wordt gehandhaafd teneinde de voetgangers die van het station gebruik
maken de ruimte te geven. Door middel van informatieborden wordt gewezen op het verbod om
buiten de rekken of vakken te parkeren. Uit het constateringsformulier en de foto's die zijn
gemaakt bij de verwijdering van de fiets, blijkt dat de fiets buiten een fietsvoorziening is
aangetroffen. Het wiel van de fiets van [NAAM] stond niet in de wielsleuf. Overtreding van
artikel 4.27 lid 4 APV staat hiermee vast en daarmee ook de bevoegdheid om de fiets van
bezwaarde te verwijderen, hinder of gevaar is hierbij geen vereiste.

[NAAM] geeft aan dat mogelijk iemand anders zijn fiets uit het rek heeft gehaald om zijn of
haar fiets in het rek te zetten. De manier waarop de fiets is aangetroffen, heeft [NAAM] hem
niet geparkeerd. [NAAM] geeft aan dat op de foto een plek zichtbaar is waar zijn fiets heeft
gestaan, dan wel had kunnen staan. De commissie overweegt hiertoe het volgende.

Het komt helaas voor dat in de parkeervoorziening geplaatste fietsen eruit worden gehaald zodat
iemand anders zijn of haar fiets op die plek kan zetten. Hoe vervelend dit ook is, verwacht mag
worden dat degene die zijn fiets los in een fietsenrek stalt, weet dat er een risico op verplaatsing
aan kleeft. Het is de verantwoordelijkheid van [NAAM] om de fiets zo te stallen dat deze niet
verplaatst kan worden. Bij het parkeren in een fietsenrek kan bijvoorbeeld een (ketting)slot
gebruikt worden om de fiets zó aan het rek te bevestigen, dat niet teveel ruimte bestaat om de
fiets uit het rek te halen.

[NAAM] geeft aan dat de stickerdatum 2 januari 2020, 09:00 uur is. Volgens de sticker mag de
fiets dezelfde dag om 10:00 uur verwijderd worden. [NAAM] is van mening dat de termijn, van
een uur, te kort is om redelijk genoemd te worden. Mede gelet op de omstandigheden en de ernst
van de overtreding. [NAAM] stelt hierdoor niet in de gelegenheid te zijn gesteld om de
overtreding ongedaan te maken. Voorts geeft [NAAM] aan dat het als algemeen bekend
beschouwd kan worden dat de meeste fietsen die geparkeerd staan bij de treinstations, gebruikt
worden als woon-werkverkeer. Fietsen die voor 09:00 uur worden gestald, worden volgens

bezwaarde pas na 17:00 uur weer gebruikt. [NAAM] is dan ook van mening dat de termijn te
kort is, omdat fietsers niet tijdig van het besluit kennis kunnen nemen en dat dit volgens
bezwaarde niet als redelijk gekenschetst kan worden. [NAAM] herhaalt dat volgens artikel 5:24
lid 4 van de Awb een redelijke termijn moet worden gegund om de strijdige situatie op te heffen
en stelt dat hiervan alleen mag worden afgezien indien er sprake is van vereiste spoed. [NAAM]
geeft aan dat van vereiste spoed sprake is wanneer een voertuig concreet hinder of gevaar aan
anderen veroorzaakt. Potentieel gevaar of het vermoeden van gevaar is onvoldoende. [NAAM]
verwijst hierbij naar de volgende twee uitspraken: LJN: BM4174, Raad van State, [BSN]/1/H3
en uitspraak 12-05-2010 en rechtbank Utrecht SBR 10/1722, uitspraak 15-07-2011. [NAAM] stelt
dat in deze twee uitspraken expliciet staat genoemd dat het enkele feit dat een fiets buiten een
fietsparkeervoorziening is geplaatst, onvoldoende grond is voor vereiste spoed. Derhalve stelt
bezwaarde dat de onderbouwing van vereiste spoed onvoldoende is. De commissie overweegt
hiertoe als volgt.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Een langere begunstigingstermijn wordt gelet
op de druk op de openbare ruimte in het gebied en de aanzuigende werking van verkeerd
geparkeerde fietsen niet wenselijk geacht en zou in feite leiden tot het gedogen van
overtredingen. Dat de eigenaar van de fiets niet binnen die termijn de overtreding ongedaan heeft
kunnen maken in verband met bijvoorbeeld woon-werkverkeer, doet daar niet aan af. Bovendien
heeft de Rechtbank Amsterdam met de uitspraak van 28 februari 2017 te kennen gegeven dat het
verlenen van een begunstigingstermijn van één uur niet onredelijk is, in het geval van binnen het
aangewezen gebied buiten de daarvoor bestemde voorziening geparkeerde fietsen.2 Gelet op het
voorgaande wordt het bezwaar van [NAAM] niet gevolgd. Ten overvloede merkt de commissie
op dat [NAAM] feitelijk een termijn van bijna een dag heeft gehad om de fiets te verwijderen.

Tenslotte geeft [NAAM] aan dat de fiets een maatschappelijk nuttig en milieuvriendelijk
vervoersmiddel is. [NAAM] adviseert de gemeente Amsterdam om het structureel tekort aan
fietsparkeervoorzieningen op te lossen. Hiertoe wordt het volgende overwogen.

De commissie waardeert het advies van [NAAM] en merkt hierbij op dat er hard wordt gewerkt
aan het uitbreiden van fietsenstallingen op bekende knelpunten. Het is bekend dat de
fietsparkeerdruk is het gebied rond NS-Station Amsterdam-Centraal hoog is. Overwogen wordt
dat indien er op de betreffende locatie geen vrije plek voorhanden is, dit niet betekent dat een
fiets buiten het rek mag worden geplaatst. Vaak is er in de nabije omgeving, in het gebied rond het
station nog wel een voorziening waar wel ruimte is om de fiets te parkeren.

2 Rb Amsterdam, 28 februari 2017, ECLI:NL:RBAMS:2017:1136.

6.3 Ten aanzien van de gevorderde kostenvergoeding
[NAAM] verzoekt, op grond van artikel 7:15 lid 2 Awb, de kosten gemaakt in de bezwaarfase te
vergoeden. [NAAM] verzoekt om de vergoeding van de volgende kosten: de bezorgkosten van
het Fietsdepot van ? 35,-, de kosten gemaakt voor het vervangend vervoer (zijnde tram) van circa
? 15,- en ?17,50 wegens inkomstenderving vanwege het ophalen/regelen fiets.

6.3.1. Ten aanzien van de administratiekosten en de kosten voor vervangend vervoer
[NAAM] verzoekt om de bezorgkosten van het Fietsdepot van ? 35,-, en de kosten gemaakt
voor vervangend vervoer (zijnde tram) circa ? 15,- te vergoeden. De commissie overweegt hiertoe
als volgt.

Ten aanzien van de door [NAAM] aan het Fietsdepot betaalde administratiekosten van ? 35,- en
de kosten voor het vervangend vervoer van ? 15,- wordt overwogen dat deze kosten alleen voor
vergoeding in aanmerking komen indien blijkt dat niet de juiste procedure voor verwijdering is
gevolgd. Hiervan is in dit geval geen sprake. [NAAM] komt dan ook niet in aanmerking voor de
vergoeding van de door hem gemaakte kosten.

6.3.2 Ten aanzien van de gederfde inkomsten
[NAAM] heeft aangegeven dat hij inkomsten (? 17,50) is misgelopen door het ophalen/regelen
van de fiets. Hiertoe wordt het volgende overwogen.

[NAAM] heeft niet aangegeven waarom hij naar het Fietsdepot is gegaan. De commissie merkt
op dat de fiets bij [NAAM] is thuisbezorgd. In het kennisgevingbesluit wordt dit ook vermeld. De
commissie adviseert daarom het verzoek tot kostenvergoeding, met betrekking tot de tijd die
bezwaarde kwijt was aan het ophalen/regelen van de fiets, af te wijzen. [NAAM] heeft geen
omstandigheden aangevoerd die anders doen beslissen.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden  besluit  in  stand  dient  te  blijven. [NAAM]  komt  niet  in  aanmerking  voor  een
kostenvergoeding.

Adviseur,

Mw. [NAAM]