Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.22.004851.001
Datum        7 juli 2022
Onderwerp    Advies naar aanleiding van het bezwaarschrift van [NAAM]

Geacht college,

1. Inleiding
Op 4 maart 2022 heeft de handhaver, namens u, de fiets van [NAAM] (hierna: bezwaarde)
verwijderd van de locatie Nieuwe Egelantiersstraat te Amsterdam en opgeslagen bij het
Fietsdepot. De fiets stond volgens het besluit langer dan zes weken ongebruikt op dezelfde locatie
geparkeerd. Het besluit is op 13 december 2021 bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar gegrond te verklaren-
.  het bestreden besluit in te trekken-
.  een gedeeltelijke kostenvergoeding van ? 41,98 toe te kennen en voor het overige af te
wijzen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat zij niet bestrijdt dat haar fiets in strijd met de APV geparkeerd
stond.
. [NAAM] geeft aan dat zij het niet eens is met het besluit, omdat er niet is voldaan aan
een aantal zorgvuldigheidseisen.
. [NAAM] voert aan dat het besluit in strijd is met artikel 5:24 van de Algemene wet
bestuursrecht.
. [NAAM] geeft aan dat in het besluit van 11 maart 2022 niet is vermeld binnen welke
termijn bezwaarde de strijdige situatie moet opheffen.
. [NAAM] geeft daarnaast aan dat de stickerdatum op het besluit gelijk is aan de
verwijderdatum.
. [NAAM] geeft aan dat toen zij de fiets ophaalde, er een hergebruikte sticker aan haar
fiets vastzat met daarop de datum december 2021.
. [NAAM] voert aan dat er alleen van een begunstigingstermijn kan worden afgezien,
indien er sprake is van een spoedeisende situatie. Volgens bezwaarde is hiervan geen
melding gedaan in het besluit.
. [NAAM] voert aan dat er geen sprake was van een gevaarlijke situatie waardoor een
spoedeisende bestuursdwanguitvoering noodzakelijk zou zijn.
. [NAAM] verwijst naar de uitspraak van de Rechtbank Arnhem van 10 december 2002.1
[NAAM] voert aan dat uit deze uitspraak volgt dat alleen het schenden van de
zorgvuldigheidseisen voldoende grond biedt om een succesvol beroep aan te tekenen en
dat het toepassen van bestuursdwang zonder begunstigingstermijn onrechtmatig is.
. [NAAM] verzoekt om het bestreden besluit in te trekken.
. [NAAM] verzoekt om binnen de termijn van 6 weken een beslissing te nemen op haar
bezwaar en geeft aan dat zij haar bezwaar mondeling wil toelichten.
. [NAAM] geeft aan dat zij haar gronden indien nodig zal aanvullen.
. [NAAM] wijst erop dat de fiets een maatschappelijk nuttig en milieuvriendelijk
vervoersmiddel is en verzoekt om een oplossing voor het tekort aan
fietsparkeervoorzieningen.
. [NAAM] verzoekt om vergoeding van de aan het Fietsdepot betaalde
administratiekosten á ? 22,50, de kosten voor vervangend vervoer met de auto á ? 20,-, de
kosten voor haar beschadigde slot á ? 25,-, de inkomstenderving wegens het ophalen van
haar fiets á ? 50,- (4 x ? 12,50) en de administratieve kosten in verband met de
behandeling van het bezwaar á ? 10,-

4. Horen van bezwaarde
Bezwaarde is bij e-mail van 25 april 2022 in de gelegenheid gesteld om haar bezwaarschrift
telefonisch of schriftelijk nader toe te lichten via een telefonische hoorzitting. [NAAM] heeft op
26 april 2022 gereageerd en samengevat het volgende aangegeven:
. [NAAM] geeft aan dat haar fiets op 4 maart 2022 zonder begunstigingstermijn is
verwijderd.
. [NAAM] geeft aan dat er geen verwijderingssticker op de fiets heeft gezeten en dat zij
dagelijks bij haar fiets komt, omdat haar Canta ernaast staat.
. [NAAM] geeft aan dat er een sticker aan de fiets zat toen zij de fiets van het Fietsdepot
had opgehaald. [NAAM] geeft aan dat dit een hergebruikte sticker was die al een keer
was doorgesneden. [NAAM] verwijst naar de foto die zij met het indienen van haar
bezwaarschrift heeft meegestuurd.

Op 29 juni 2022 is aan bezwaarde per e-mail gevraagd om een nadere onderbouwing van de door
haar gevraagde schadevergoeding. [NAAM] heeft diezelfde dag gereageerd en het volgende
aangegeven:
. [NAAM] geeft aan dat zij geen nieuw slot heeft gekocht.
. [NAAM] geeft aan dat haar fiets momenteel in de bewaakte stalling staat van haar
werk en op één slot vaststaat.

1 Rb. Arnhem 10 december 2022, ECLI:NL:RBARN:2002:AF2030.

. [NAAM] geeft aan dat zij haar fiets gaat verkopen, omdat zij de fiets te weinig gebruikt
en de fiets volgens haar niet op straat kan staan zonder het risico te lopen dat deze
verwijderd wordt.
. [NAAM] geeft aan dat het slot haar destijds ? 20,- heeft gekost.
. [NAAM] geeft aan dat zij benzinekosten heeft gemaakt, omdat een vriend haar naar
het Fietsdepot heeft gebracht. [NAAM] geeft aan dat het om 20 kilometer gaat in
plaats van ? 20,- kostenvergoeding.
. [NAAM] geeft over de door haar verzochte inkomstenderving aan dat zij vier uur verlof
heeft moeten opnemen van haar werk om haar fiets op te halen.

5. Juridisch kader
Ingevolge artikel 4.27 lid 2a Algemene plaatselijke verordening (APV) is het verboden om in een
door het college aangewezen gebied langer te parkeren dan een door het college te bepalen
periode. Het gebied binnen de Ring A10 (met uitzondering van Noord) is door het college
aangewezen als gebied waar een fiets niet langer dan zes weken op dezelfde plaats ongebruikt op
straat geparkeerd mag staan, zonder wezenlijke onderbreking.2

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
De locatie Nieuwe Egelantiersstraat valt in het aangewezen gebied binnen de Ring A10. Op deze
locatie geldt een maximale parkeerduur van zes weken. Deze maximale parkeerduur geldt zowel
binnen als buiten de fietsparkeervoorzieningen. Bij het handhaven van deze maximale
parkeerduur markeert Handhaving de fiets met een onopvallend constateringsmiddel. Wanneer
de fiets wezenlijk in gebruik wordt genomen, zal het constateringsmiddel verdwijnen. Enkel de
sticker verwijderen, of de fiets verplaatsen is onvoldoende om verwijdering te voorkomen.

Indien het constateringsmiddel na zes weken nog intact is, voorziet Handhaving de fiets van een
sticker met daarop het besluit. Op de sticker wordt aangegeven dat de eigenaar van de fiets zeven
dagen de tijd heeft om de fiets alsnog te gebruiken. Indien de markering na het verstrijken van
deze termijn nog intact is, verwijdert Handhaving de fiets. Met dit beleid wil de gemeente de
bestaande parkeerplekken beter benutten.

2 Gemeenteblad 13 maart 2020, nr. 65635, 'Besluit van burgemeester en wethouders van de gemeente Amsterdambetreffende
aanwijzing van stadsdeel Centrum als gebied met een maximale(brom-)fietsparkeerduur van zes weken, met uitzondering van
het gebied rond NS-station Amsterdam Centraal- de aanwijzing van gebied Leidseplein en omgeving als gebied waar fietsen en
bromfietsen uitsluitend geplaatst mogen worden in de voor die categorie bestemde parkeervoorzieningen'.

In dit specifieke geval is niet met zekerheid vast te stellen dat de juiste procedure voor
verwijdering is gevolgd. De commissie adviseert daarom het bezwaar gegrond te verklaren.
Bezwaarde komt in beginsel in aanmerking voor een kostenvergoeding.

6.2 Ten aanzien van de bezwaren
De commissie merkt op dat, nu het bezwaarschrift gegrond is, de bezwaren gericht tegen de
verwijdering van de fiets verder buiten beschouwing zullen worden gelaten.

6.3 Ten aanzien van de kosten
Bezwaarde verzoekt om vergoeding van de administratiekosten van het Fietsdepot á ? 22,50, de
kosten voor vervangend vervoer met de auto á ? 20,-, de kosten voor het beschadigde slot á ? 25,-,
inkomstenderving voor een dagdeel voor het ophalen van de fiets á ? 50,- en de administratieve
kosten voor de behandeling van het bezwaar á ? 10,-. De commissie overweegt hiertoe het
volgende.

Ten aanzien van de door bezwaarde aan het Fietsdepot betaalde administratiekosten wordt
overwogen dat bezwaarde alleen in aanmerking komt voor een vergoeding, indien blijkt dat niet
de juiste procedure voor verwijdering is gevolgd. Hiervan is sprake. De commissie adviseert
daarom de administratiekosten van ? 22,50 te vergoeden.

Tevens komt bezwaarde in aanmerking voor de door haar verzochte vergoeding voor het
opengebroken kettingslot. Uit het constateringsformulier blijkt dat het een kettingslot betreft,
welke ten behoeve van de verwijdering is opengebroken. [NAAM] heeft aangegeven dat zij
geen aankoopbon heeft van het verwijderde slot en ook geen nieuw slot heeft aangeschaft. Nu
bezwaarde geen bewijsstukken heeft van de kosten van het verwijderde slot, maar wel in
aanmerking komt voor een vergoeding, adviseert de commissie om een standaardvergoeding van
? 1525,- toe te kennen voor het slot.

Ook de reiskosten komen in beginsel in aanmerking voor vergoeding op grond van artikel 1 sub d
Besluit proceskosten bestuursrecht. Volgens de toelichting op deze bepaling geldt het tarief van
artikel 11 lid 1 sub c van het Besluit tarieven in strafzaken 2003. Hieruit volgt een
kilometervergoeding van ten hoogste ? 0,28 per km voor het gebruik van een eigen auto. De rit is
16 km lang, wat betekent dat bezwaarde recht heeft op een vergoeding van ? 4,48.

Daarnaast heeft bezwaarde aangegeven dat zij inkomsten heeft misgelopen. Hiertoe wordt
overwogen dat de schadeclaim niet is onderbouwd met stukken. Daarbij komt dat op de website
van de gemeente Amsterdam terug is te vinden dat de fiets kan worden opgehaald van maandag
tot en met zaterdag. Tevens kan de fiets in Amsterdam thuis of op het werk worden bezorgd,
indien men niet direct in de gelegenheid is om de fiets op te komen halen. Er bestond dus geen
noodzaak om inkomsten mis te lopen. Om die reden komt bezwaarde niet in aanmerking voor een
vergoeding van inkomstenderving.

Tenslotte wordt overwogen dat de tijd die iemand kwijt is aan het schrijven van het bezwaar en
alles wat daaruit voortvloeit gevolg is van deelname aan het maatschappelijk verkeer. Uit
jurisprudentie valt af te leiden dat de tijd die bezwaarde heeft gestoken in het opstellen en
indienen van het bezwaarschrift en de mogelijke frustratie dat dat heeft veroorzaakt niet voor
vergoeding in aanmerking komen.3

Gelet op het bovenstaande adviseert de commissie om een kostenvergoeding van ? 41,98 toe te
kennen aan bezwaarde. [NAAM] wordt de gelegenheid geboden om een foto of kopie van haar
bankpas in kleur toe te sturen, waarop de naam en het rekeningnummer van bezwaarde duidelijk
leesbaar zijn. [NAAM] kan de genoemde documenten sturen naar
juridischbureau.bezwaren@amsterdam.nl  om de kostenvergoeding te ontvangen.

7. Conclusie
Op grond van het voorgaande is de commissie van oordeel dat het bezwaar gegrond is en adviseert
het bestreden besluit in te trekken. [NAAM] komt in aanmerking voor een gedeeltelijke
kostenvergoeding van ? 41,98.

Adviseur,

Mevrouw [NAAM] Gerechtshof Den Haag 10 juni 2014, ECLI:NL:GHDHA:2014:213