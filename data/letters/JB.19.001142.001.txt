Advies van de bezwaarschriftencommissie Juridisch Bureau

Aan        Het college van burgemeester en wethouders van de gemeente Amsterdam
Zaaknummer JB.19.001142.001
Datum      5 maart 2019
Onderwerp  Advies naar aanleiding van het bezwaarschrift van mevrouw [NAAM] college,

1. Inleiding
Op 15 januari 2019 heeft de handhaver, namens u, de fiets van mevrouw [NAAM] (hierna:
bezwaarde) verwijderd van de locatie Van Eeghenlaan en opgeslagen bij het Fietsdepot. De fiets was
volgens het besluit een verlaten fiets. Het besluit is op 19 december 2018 bekendgemaakt.

Tegen dit besluit is tijdig een bezwaarschrift ingediend. Bij brief van 22 januari 2019 is de ontvangst
van het bezwaarschrift bevestigd.

2. Advies
De commissie adviseert u:
.  het bezwaar ontvankelijk te verklaren-
.  het bezwaar gegrond te verklaren-
.  het bestreden besluit te vernietigen-
.  het verzoek om kostenvergoeding gedeeltelijk toe te wijzen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren als volgt:
-  Op 15 januari 2019 is de fiets van bezwaarde weggehaald van de Van Eeghenlaan ter
hoogte van huisnummer 3 waarbij het slot is opengebroken. Op maandag 14 januari 2019
omstreeks 21:30 uur plaatste bezwaarde haar fiets in het rek op die locatie en zij had haar
fiets vastgemaakt met twee sloten aan het rek. Er zat geen sticker op de fiets, ook de
dagen ervoor niet. Op dinsdag 15 januari 2019 rond 13:00 uur ontdekte bezwaarde dat
haar fiets er niet meer stond. Bij navraag bij het Fietsdepot bleek de fiets te zijn
weggehaald zonder enkele reden. De medewerker van het Fietsdepot sprak van een `rare
fout' en was het volledig met bezwaarde eens. De medewerker gaf aan dat haar fiets zou
zijn aangemerkt als `verlaten'-
- [NAAM] maakt bezwaar tegen het weghalen van de fiets en het vernielen van het
fietsslot en een onderdeel van de fiets, om de volgende redenen. Ten eerste is de fiets
geen wrak. De fiets heeft twee volle banden en het frame en het stuur verkeren in goede

staat. Verder heeft de fiets een voor en achterlicht en een werkende bel en rem. De fiets
heeft geen gebreken. De fiets is ook niet verwaarloosd, omdat bezwaarde er dagelijks op
fietst. Er hoeft niets aan de  fiets hersteld te worden om hem te kunnen gebruiken.
Daarnaast is er geen sticker op de fiets aangebracht, althans niet voor maandag 14 januari
2019 21:30 uur, toen bezwaarde de fiets voor het laatst zag. Er is geen enkele
waarschuwing geweest vanuit de gemeente dat de fiets zou kunnen worden verwijderd-
Ook stond de fiets goed en veilig geparkeerd in een daartoe bestemd fietsenrek. Verder
wordt de fiets dagelijks meerdere keren gebruikt en is dus zeker niet `verlaten'. De fiets
staat niet onnodig lang stil en is ook niet verwaarloosd-
-  Daarom begrijpt bezwaarde niet waarom de gemeente haar fiets heeft verwijderd.
Zij stelt de gemeente dan ook verantwoordelijk-
-  Bij retournering van de fiets op 17 januari 2019 trof bezwaarde haar fiets helaas ook nog
beschadigd aan. Het achterste spatbord zat ineens totaal los. [NAAM] stelt dat dit is
gebeurd bij het onterecht verwijderen-
-  Bij teruggave van de fiets zat er ineens een sticker aan het stuur. Deze sticker zat voor die
tijd nog niet aan het stuur en zeker niet een aantal weken. Dat deze sticker achteraf op het
stuur is geplakt bij het Fietsdepot vindt bezwaarde schandalig-
- [NAAM] wenst daarom ten minste vergoed te worden voor de tijd en kosten door deze
fout van de gemeente. Zij verzoekt om vergoeding van de kosten van een nieuw slot
(? 80,-), gemiste uren werk door gebrek aan fietsvervoer (1 uur a ? 50,-), de tijd voor het
vinden en retourneren van de fiets, kopen van een nieuw slot en het schrijven van een
bezwaarschrift (2 uur a ? 50,-), de administratiekosten van ? 35,-, telefoonkosten van
? 10,-, de kosten voor de aangetekende brief, printkosten en enveloppe (? 15,-) en een
nieuw spatbord en reparatiekosten van ? 50,-. Dit komt neer op een totaalbedrag van
? 340,-. Daarbij wil bezwaarde de garantie dat haar fiets niet meer wordt verwijderd.

4. Horen van bezwaarde
Op 21 februari 2019 is er telefonisch contact geweest met bezwaarde. Tijdens dit gesprek is aan
bezwaarde uitgelegd dat de fiets volgens het besluit verlaten was, maar dat niet met zekerheid
kan worden vastgesteld dat sprake is van overtreding van artikel 4.27 , lid 2, onder b, van de
Algemene Plaatselijke Verordening (APV). Daarnaast is aan bezwaarde medegedeeld dat er nog
een aantal gegevens en stukken nodig zijn in verband met de kostenvergoeding, waaronder een
kopie van de bankpas. Verder is gevraagd wat het type van het nieuwe slot is en of bezwaarde de
waarde van dat slot kan aangeven. [NAAM] geeft aan dat zij het nieuwe slot op de markt heeft
gekocht en zij geen bon heeft gekregen. Ook is bezwaarde gevraagd om een foto te overleggen
van de schade aan het spatbord en of zij kan aangeven wat de kosten zijn van de reparatie ervan.
Met bezwaarde is afgesproken dat zij deze stukken en informatie per e-mail stuurt.

Bij e-mailbericht van 2 maart 2019 gaf bezwaarde aan dat zij ook geen bon heeft van het oude slot.
Daarom heeft zij een afbeelding overgelegd van een soortgelijk kettingslot en de prijs daarvan,
namelijk ? 24,-. Ook heeft zij een kopie van haar bankpas gestuurd en een foto van de schade aan
de fiets. Het spatbord voor zit los, maar dit is nog niet gerepareerd. [NAAM] weet dus ook niet
wat de reparatiekosten zijn. De metalen buizen zijn afgebroken aan de achterkant van het wiel.
Deze schade is echter nog niet gerepareerd.

5. Juridisch kader
Ingevolge artikel 4.27, lid 2, onder b, van de APV is het verboden fietsen of bromfietsen die
rijtechnisch in onvoldoende staat van onderhoud en in een kennelijke verwaarloosde toestand
verkeren, op of aan de weg te laten staan.

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

De openbare ruimte is schaars en daarom niet bedoeld voor het opslaan van goederen die niet
gebruikt worden. Verwaarloosde fietsen nemen niet alleen schaarse fietsparkeerruimte in, ze doen
ook afbreuk aan het aanzien van de openbare ruimte. Een fiets is verwaarloosd als de fiets
rijtechnisch in onvoldoende staat van onderhoud én in een kennelijk verwaarloosde toestand
verkeert. Rijtechnisch in onvoldoende staat van onderhoud betekent dat er niet direct op gefietst
kan worden. In kennelijk verwaarloosde toestand betekent dat duidelijk is dat de fiets niet
gebruikt of onderhouden wordt. De eigenaar zou de fiets nog wel kunnen laten repareren, maar
neemt daar kennelijk niet de moeite voor.

Op het constateringsformulier staat vermeld dat beide fietsbanden leeg waren. Dit blijkt echter
niet voldoende uit de foto's die door de handhaver zijn gemaakt. Verder is niet gebleken dat
sprake was van gebreken aan de fiets, zodat niet kan worden geoordeeld dat de fiets rijtechnisch
in onvoldoende staat van onderhoud was. Evenmin is gebleken van indicaties van verwaarlozing.
Om die reden verkeerde de fiets niet in een kennelijk verwaarloosde toestand. Derhalve kan niet
met zekerheid worden vastgesteld dat sprake is van een overtreding van artikel 4.27 , lid 2, onder
b, van de APV.

Gelet hierop concludeert de commissie dat de fiets van bezwaarde onterecht is verwijderd.
[NAAM] komt dan ook in aanmerking voor een vergoeding van de gemaakte kosten.
Dit betreffen de door haar betaalde administratiekosten van ? 35,- en de kosten voor een
vervangend fietsslot van ? 24,-.

Overigens merkt de commissie nog op dat zij het betreurenswaardig acht dat de fiets onterecht is
verwijderd, maar er kunnen geen garanties worden afgegeven over eventuele toekomstige
handhavingsmaatregelen.

Overige schade
[NAAM] verzoekt om vergoeding van inkomstenderving door gebrek aan fietsvervoer ter
hoogte van ? 50,- voor één gemist uur werk. Allereerst wordt hiertoe overwogen dat deze
schadeclaim niet is onderbouwd met stukken. Daarbij komt dat op de website van de gemeente
Amsterdam is terug te vinden dat de fiets kan worden opgehaald van maandag tot en met

zaterdag. De fiets van bezwaarde is op dinsdag 15 januari 2019 om 08:30 uur verwijderd.
[NAAM] ontdekte op 15 januari 2019 om 13:00 uur dat haar fiets weg was en bezwaarde heeft
de fiets op donderdag 17 januari 2019 laten bezorgen. [NAAM] had de gelegenheid om de fiets
reeds op dinsdag of woensdag op te halen bij het Fietsdepot. Tevens kan de fiets op het werkadres
in Amsterdam worden bezorgd, indien men niet direct in de gelegenheid is om de fiets op te laten
halen. Bovendien heeft bezwaarde niet aannemelijk gemaakt dat gebrek aan fietsvervoer leidt tot
inkomstenderving.

Wat betreft de onkostenvergoeding voor de tijd voor het vinden en retourneren van de fiets, het
kopen van een nieuw slot en het schrijven van een bezwaarschrift, telefoonkosten en de kosten
voor de aangetekende brief, printkosten en enveloppe, merkt de commissie het volgende op.
De tijd die iemand kwijt is met het schrijven van het bezwaar en alles wat daaruit voortvloeit is het
gevolg van deelname aan het maatschappelijk verkeer. Uit de jurisprudentie valt af te leiden dat
de tijd die bezwaarde heeft gestoken in het opstellen en indienen van het bezwaarschrift en de
mogelijke frustratie dat het heeft veroorzaakt niet voor vergoeding in aanmerking komen.1

Tot slot verzoekt bezwaarde om vergoeding van de schade aan de fiets die zij heeft geconstateerd
bij het bezorgen van de fiets op 17 januari 2019. [NAAM] geeft aan dat het spatbord voor loszit
en de metalen buizen aan de achterkant van het wiel zijn afgebroken, maar deze schade is nog
niet gerepareerd. Overwogen wordt dat bij het toepassen van bestuursdwang zorgvuldig te werk
moet worden gegaan en beschadiging moet worden vermeden. Uit het constateringsformulier
blijkt niet dat op het moment van verwijdering de fiets gebreken kende. Ook uit de foto's blijken
geen gebreken of beschadigingen. [NAAM] is de gelegenheid geboden om de door haar
gestelde schade te onderbouwen met stukken. [NAAM] heeft de schade echter niet laten
repareren en heeft de claim niet voldoende onderbouwd met bewijsstukken. [NAAM] heeft met
stukken onvoldoende aannemelijk gemaakt dat de schade is ontstaan door toedoen van het
toepassen van bestuursdwang. Nu bezwaarde pas op 2 maart 2019 foto's van de schade heeft
overgelegd, is niet uitgesloten dat de schade pas na de bezorging van de fiets op 17 januari 2019 is
ontstaan. Om deze reden adviseert de commissie het verzoek om schadevergoeding af te wijzen.

Gelet op het bovenstaande adviseert de commissie opdracht te geven om het bedrag van ? 59,-
over te maken naar rekening [REKENINGNR]ten name van [NAAM].

7. Conclusie
Op grond van het voorgaande is de commissie van oordeel dat het bezwaar gegrond is en dat het
bestreden besluit dient te worden vernietigd. [NAAM] komt in aanmerking voor een
kostenvergoeding.

Adviseur,

[NAAM] ECLI:NL:GHDHA:2014:2134 (r.o. 7.