Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.20.005540.001
Datum         12 mei 2020
Onderwerp     Advies naar aanleiding van het bezwaarschrift van [NAAM] college,

1. Inleiding
Op 13 maart 2020 om 11:35 uur heeft de handhaver, namens u, een fiets van [NAAM]
(hierna: [NAAM]) verwijderd uit de omgeving van de Kinkerstraat te Amsterdam en opgeslagen
bij het Fietsdepot. De fiets van [NAAM] stond volgens het besluit niet geparkeerd in de daarvoor
bestemde voorziening. Het besluit is volgens het constateringsformulier op 13 maart 2020 om 08:25
uur bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan in de veronderstelling te zijn dat zij haar fiets op de juiste wijze heeft
geparkeerd. Haar fiets stond tussen de rekken in geparkeerd.
. [NAAM] geeft aan dat op de desbetreffende parkeerplek een boom staat, daarnaast
een rek en daarnaast nog een rek. [NAAM] is in de veronderstelling dat het hek naast
de boom onderdeel is van het fietsenrek.
. [NAAM] geeft aan dat toen zij zag dat haar fiets weg was, zij daaruit geconcludeerd
heeft dat het rek naast de boom niet tot het fietsenrek behoorde.
. [NAAM] stelt dat de grenzen van de fietsparkeer plekken onduidelijk zijn.
. [NAAM] geeft tevens aan dat er niet genoeg fietsparkeer plekken zijn in de
Kinkerstraat. [NAAM] stelt dat het daardoor lastig is om een parkeerplek te vinden.

4. Horen van [NAAM]
Op 16 april 2020 is er telefonisch contact geweest met [NAAM]. [NAAM] heeft tijdens dat
gesprek haar bezwaren uit het bezwaarschrift herhaald en benadrukt.
. [NAAM] geeft aan dat zij in de Kinkerstraat woont en dat zij haar fiets altijd voor haar
huis parkeert. [NAAM] geeft aan dat zij zich hierbij altijd houdt aan de geldende
parkeerregels. [NAAM] was dan ook in de veronderstelling dat zij haar fiets op de juiste
wijze heeft geparkeerd. [NAAM] geeft aan dat zij haar fiets tussen twee rekken
(nietjes) heeft geparkeerd.
. [NAAM] benadrukt dat onduidelijk staat aangegeven dat zij haar fiets niet op deze
manier mag parkeren en dat het onduidelijk is dat de nietjes bij de boom geen fietsnietjes
zijn.
.  Tenslotte benadrukt [NAAM] dat er niet genoeg fietsparkeervoorzieningen in de
Kinkerstraat zijn.

5. Juridisch kader
Ingevolge artikel 4.27 lid 3 en , van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening mogen worden geparkeerd. Door het intensief
gebruik en hoge fietsparkeerdruk is het gebied rond de Kinkerstraat door het college van
burgemeester en wethouders aangewezen als gebied waarin het verboden is om fietsen buiten de
daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied rond de Kinkerstraat is het verboden fietsen buiten een
parkeervoorziening te plaatsen. Dit verbod wordt gehandhaafd teneinde de voetgangers die van
het gebied gebruik maken de ruimte te geven. Door middel van informatieborden wordt gewezen
op het verbod om buiten de rekken te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond op een standaard
geparkeerd, tussen het fietsnietje en de stang bij de boom in. Voor een handhaver is bepalend hoe
hij de fiets aantreft.

1 Gemeenteblad 18 september 2018, nr. 197814, 'Uitvoering van een gebiedsaanwijzing op grond van art. 4, lid 3 Algemene
Plaatselijke Verordening APV ter beperking van het (brom) fietsparkeren inde openbare ruimte in het belang van de veiligheid en
ter voorkoming van hinder, gemeente Amsterdam'.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van een uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 13 maart 2020 om 08:25 uur is aangebracht, en dat de fiets diezelfde dag om 11:35
uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] geeft aan dat zij in de Kinkerstraat woont en dat zij haar fiets altijd voor haar huis
parkeert. [NAAM] geeft aan dat zij zich hierbij altijd houdt aan de geldende parkeerregels.
[NAAM] geeft aan in de veronderstelling te zijn dat zij haar fiets op de juiste wijze heeft
geparkeerd. Haar fiets stond tussen de rekken in geparkeerd. [NAAM] geeft aan dat op de
desbetreffende parkeerplek een boom staat, daarnaast een rek en daarnaast nog een rek.
[NAAM] is in de veronderstelling dat het hek naast de boom onderdeel is van het fietsenrek.
[NAAM] geeft aan dat toen zij zag dat haar fiets weg was, zij daaruit geconcludeerd heeft dat
het rek naast de boom niet tot het fietsenrek behoorde. [NAAM] stelt dat de grenzen van de
fietsparkeer plekken onduidelijk zijn. De commissie overweegt hiertoe als volgt.

Herhaald wordt dat uit het constateringsformulier en de foto's die zijn gemaakt bij de verwijdering
van de fiets, blijkt dat de fiets buiten de fietsvoorziening is aangetroffen. De fiets stond op een
standaard geparkeerd, tussen het fietsnietje en de stang bij de boom in en derhalve buiten de
voorziening. Voor een handhaver is bepalend hoe hij de fiets aantreft. In de Kinkerstraat wordt
door middel van verschillende informatieborden gewezen op het verbod om buiten een daarvoor
bestemde voorziening te parkeren. Het zijn echter niet de borden die het parkeerverbod in het
leven roepen. Het is de bevoegdheid in de APV en het Aanwijzingsbesluit die maken dat er een
bepaald regime geldt in het gebied. Het al dan niet aanwezig zijn van een bord doet daarom niet af
aan de geldende regels.2 Binnen aangewezen gebieden moet een fiets op de juiste manier in een
fietsparkeervoorziening worden gezet. Dit kan een fietsparkeervak, fietsnietje, fietsenrek of
fietsenstalling zijn. Dat de natuurlijke inrichting van het gebied bij [NAAM] de veronderstelling
heeft gewekt dat de stang naast de boom onderdeel is van het fietsenrek is betreurenswaardig
maar maakt niet dat het als een fietsnietje of fietsvoorziening kan worden aangemerkt. Ten
overvloede wordt benadrukt dat de stang naast de boom is bedoeld om de boom te beschermen

2 Raad van State 2 juli 2014, ECLI:NL:RVS:2014:2398.

en geen fietsparkeervoorziening is. Wanneer fietsen tegen de stang bij de boom worden
geparkeerd, is er een kans dat de boom beschadigd raakt. Gelet op het voorgaande wordt het
bezwaar van [NAAM] dan ook niet gevolgd.

[NAAM] geeft aan dat er niet genoeg fietsparkeer plekken zijn in de Kinkerstraat. [NAAM]
stelt dat het daardoor lastig is om een parkeerplek te vinden. De commissie overweegt hiertoe als
volgt.

Indien er op de betreffende locatie geen vrije plek voorhanden is betekent dit nog niet dat een fiets
buiten de voorziening mag worden geplaatst. Het is bekend dat de fietsparkeerdruk in het gebied
rond de Kinkerstraat hoog is. Er is echter op loopafstand van het gebied vaak nog wel een
voorziening te vinden waar wel ruimte is om de fiets te parkeren.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mw. [NAAM]