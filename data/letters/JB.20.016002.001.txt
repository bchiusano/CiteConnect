Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Zaaknummer   JB.20.016002.001
Datum        18 januari 2021
Onderwerp    Advies naar aanleiding van het bezwaarschrift van [NAAM] college,

1. Inleiding
Op 19 september 2020 om 11:25 uur heeft de handhaver, namens u, de fiets van de dochter van [NAAM]
(hierna: [NAAM]) verwijderd van de locatie rond het Leidseplein (Lijnbaansgracht) te
Amsterdam en opgeslagen bij het Fietsdepot. De fiets van [NAAM] stond volgens het besluit niet
geparkeerd in de daarvoor bestemde voorziening. Het besluit is op 19 september 2020 om 09:55 uur
bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] geeft aan dat het om een kinderfiets gaat die geparkeerd stond tegenover de
dansschool.
. [NAAM] voert aan dat er nergens staat aangegeven dat er geen fietsen geparkeerd
mochten staan en het is ook niet naar de dansschool gecommuniceerd.
. [NAAM] merkt op dat het doelbewust lijkt, omdat aan de overkant er al heel lang
kapotte fietsen staan die niet zijn opgehaald en daar al heel lang stonden.
. [NAAM] stelt dat veel ouders hier bezwaar voor gemaakt hebben en daar wilt u ook
naar verwijzen.
. [NAAM] geeft aan dat u hiervoor moest betalen en dat het slot van de fiets is
stukgemaakt. [NAAM] geeft aan dat ze geen geld heeft voor een nieuw slot.

4. Horen van [NAAM]
Op 11 januari 2020 is er telefonisch contact geweest met [NAAM]. [NAAM] heeft ingestemd
met telefonisch horen. [NAAM] heeft de gronden uit haar bezwaarschrift herhaald en
benadrukt. Verder heeft [NAAM] samengevat het volgende aangevoerd:
. [NAAM] gaf aan dat er heel vaak fietsen geparkeerd staan en dat er vaker fietsen zijn
weggehaald van de ouders.
. [NAAM] gaf aan dat de kinderfiets er een paar uurtjes stond.
. [NAAM] merkte op dat er aan de overkant van het water ook een fietsenrek staat waar
verwaarloosde fietsen staan en vindt het vreemd dat daar niet op wordt gehandhaafd.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek) mogen worden geparkeerd.
Door het intensief gebruik en hoge fietsparkeerdruk is het gebied rond het Leidseplein te
Amsterdam door het college van burgemeester en wethouders aangewezen als gebied waarin het
verboden is om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het gebied rond Lijnbaansgracht het
Leidseplein gebruik maken de ruimte te geven. Door middel van informatieborden wordt gewezen
op het verbod om buiten de rekken te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond namelijk met een
(ketting)slot vast aan een boombeschermer. Een boombeschermer is geen fietsvoorziening. Voor
een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

1 Gemeenteblad 13 maart 2020, nr. 65635, 'Besluit van burgemeester en wethouders van de gemeente Amsterdambetreffende
aanwijzing van stadsdeel Centrum als gebied met een maximale(brom-)fietsparkeerduur van zes weken, met uitzondering van
het gebied rond NS-station Amsterdam Centraal- de aanwijzing van gebied Leidseplein en omgeving als gebied waar fietsen en
bromfietsen uitsluitend geplaatst mogen worden in de voor die categorie bestemde parkeervoorzieningen'.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 19 september 2020 om 09:55 uur is aangebracht, om 09:45 uur is ingevoerd in het
systeem en dat de fiets diezelfde dag om 11:25 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] geeft aan dat er nergens staat aangegeven dat er geen fietsen geparkeerd mochten
staan en dat het dit is ook niet naar de dansschool is gecommuniceerd. Hiertoe wordt het
volgende overwogen.

De commissie merkt op dat dDoor middel van informatieborden wordt op de locatie Leidseplein
wordt gewezen op het verbod om de fiets buiten de parkeervoorziening te parkeren. Ook op de
website www.amsterdam.nl/fiets wordt dit verbod kenbaar gemaakt. Ten overvloede wordt nog
opgemerkt dat het echter niet de borden zijn die het parkeerverbod in het leven roepen. Het is de
bevoegdheid in de APV en het Aanwijzingsbesluit die maken dat er een bepaald regime geldt in
het gebied. Het al dan niet aanwezig zijn van een bord doet daarom niet af aan de geldende regels,
waarbij wordt verwezen naar de uitspraak van de Afdeling bestuursrechtspraak van de Raad van
State van 2 juli 2014.2 De commissie acht het betreurenswaardig dat [NAAM] niet op de hoogte
was van de geldende regelgeving maar merkt op dat onbekendheid met de regels geen reden is
een bezwaar gegrond te verklaren.

[NAAM] geeft aan dat het doelbewust lijkt, omdat er aan de overkant er heel lang kapotte
fietsen staan die niet zijn opgehaald. [NAAM] stelt dat veel ouders hier bezwaar voor hebben
gemaakt hebben en verwijst daarnaardaar wilt u ook naar verwijzen. [NAAM] vindt het vreemd
dat daar niet op wordt gehandhaafd. Ook merkt [NAAM] op dat er heel vaak fietsen geparkeerd
staan en dat er vaker fietsen zijn weggehaald van de ouders. Hiertoe wordt het volgende
overwogen.

De commissie overweegt dat [NAAM] zich hiermee beroept op het gelijkheidsbeginsel. [NAAM]
Overwogen wordt dat dit beroep op het gelijkheidsbeginsel niet slaagt. De handhavingscapaciteit
is beperkt en daarom kunnen niet alle fietsen die niet correct of te lang geparkeerd zijn
tegelijkertijd worden verwijderd. Dat andere fietsen zoals fietswrakken niet zijn verwijderd, leidt er
niet toe dat [NAAM] zijn fiets onterecht is verwijderd.

2 Raad van State 2 juli 2014, ECLI:NL:RVS:2014:2398.

[NAAM] geeft aan dat zij hiervoor moet betalen en dat het slot van de fiets is stukgemaakt.
[NAAM] geeft aan dat ze geen geld heeft voor een nieuw slot. Hiertoe wordt het volgende
overwogen.

Ten aanzien van de door [NAAM] aan het Fietsdepot betaalde administratiekosten en het
opengebroken slot wordt overwogen dat [NAAM] alleen in aanmerking komt voor een
vergoeding, indien blijkt dat niet de juiste procedure voor verwijdering is gevolgd. De handhavers
hebben het (ketting)slot doorgeslepen om de fiets te kunnen verwijderen. Aangezien de fiets
terecht is verwijderd komt deze schade niet voor vergoeding in aanmerking. Hiervan is geen
sprake. Hoewel het betreurenswaardig is dat [NAAM] zijn haar slot niet meer kan hergebruiken,
leidt dit niet tot een kostenvergoeding.

[NAAM] geeft aan dat de kinderfiets er een paar uurtjes stond. Hiertoe wordt het volgende
overwogen.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Een langere begunstigingstermijn wordt gelet
op de druk op de openbare ruimte in het gebied en de aanzuigende werking van verkeerd
geparkeerde fietsen niet wenselijk geacht en zou in feite leiden tot het gedogen van
overtredingen. Dat de fiets daar maar even geparkeerd stond, doet daar niet aan af. Bovendien
heeft de Rechtbank Amsterdam met de uitspraak van 26 september 2018 te kennen gegeven dat
het verlenen van een begunstigingstermijn van één uur niet onredelijk is, in het geval van binnen
het aangewezen gebied buiten de daarvoor bestemde voorziening geparkeerde fietsen.3

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mw. [NAAM] Rb Amsterdam, 26 september 2018, ECLI:NL:RBAMS:2018:751