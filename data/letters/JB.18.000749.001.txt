a. Inleiding
Op 7 februari 2018 heeft de handhaver, namens u, de fiets van de heer [NAAM] (hierna:
bezwaarde) verwijderd van de locatie Joan Muyskenweg en opgeslagen bij het Fietsdepot. De
fiets stond volgens het besluit langer dan zes weken onafgebroken op dezelfde plaats
geparkeerd. Het besluit is op 24 januari 2018 bekendgemaakt.

Tegen dit besluit is op 15 maart 2018 een bezwaarschrift ingediend. Het bezwaarschrift is door
ons op 16 maart 2018 ontvangen. Bij brief van 22 maart 2018 is de ontvangst van het
bezwaarschrift bevestigd.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of
het bezwaarschrift ontvankelijk is. De commissie overweegt daartoe het volgende.

Het besluit is bekend gemaakt op 24 januari 2018. De termijn voor het indienen van het
bezwaarschrift ving aan op 25 januari 2018. Volgens de uitspraak van 10 oktober 2016 Rechtbank
Den Haag' is de sticker op de fiets het besluit. Gelet op artikel 6:7 jo. 6:8 van de Algemene wet
bestuursrecht (hierna: Awb) was 7 maart 2018 de laatste dag waarop het bezwaarschrift kon
worden ingediend. Het bezwaarschrift is op 15 maart 2018 ingediend. Daarmee staat vast dat het
bezwaarschrift niet tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
[NAAM] moet dan aantonen dat het hem niet aan te rekenen is, dat hij te laat is met zijn
bezwaarschrift.

[NAAM] voert aan dat een medewerker van het Fietsdepot hem per telefoon had gezegd dat
hij nog bezwaar kon maken en dat hij pas kort na de bezwaartermijn had ontdekt dat zijn fiets
verwijderd was.

ECLI:NL:RBDHA:2016:12168

[NAAM] heeft aangetoond dat hij op 12 maart 2018 telefonisch contact heeft gehad met het
Fietsdepot. [NAAM] heeft zijn bezwaarschrift op is maart 2018 ingediend.

Uit de stukken blijkt dat er op 24 januari 2018 een waarschuwingssticker op de fiets is geplakt met
een begunstigingstermijn van 2 weken. De fiets is verwijderd op 7 februari 2018. Tussen de
verwijdering van de fiets en het einde van de beslistermijn zaten vier weken. Dat bezwaarde
uiteindelijk pas na de bezwaartermijn ontdekt heeft dat zijn fiets verwijderd was, is naar onze
mening voor zijn rekening en risico. De mededeling dat hij nog bezwaar kon indienen maakt dit
niet anders.

Uit de door bezwaarde gegeven toelichting is naar onze mening niet gebleken dat het bezwaarde
niet aangerekend kan worden dat er niet tijdig bezwaar is ingediend.

3.Advies
Op grond van het vorenstaande adviseer ik u:
-   Het bezwaarschrift van is maart 2018 niet-ontvankelijk te verklaren.

[NAAM