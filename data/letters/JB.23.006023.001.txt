Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.23.006023.001
Datum         11 april 2023
Onderwerp     Advies naar aanleiding van het bezwaarschrift van [NAAM] college,

1. Inleiding
Op 2 maart 2023 om 08:53 uur heeft de handhaver, namens u, de fiets van [NAAM] (hierna:
bezwaarde) verwijderd uit het gebied rond het NS-station Amsterdam Centraal (De Ruijterkade) en
opgeslagen bij het Fietsdepot. De fiets van [NAAM] stond volgens het besluit niet geparkeerd in
de daarvoor bestemde voorziening. Het besluit is op 1 maart 2023 om 09:50 uur bekendgemaakt.
Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] voert aan dat zij haar fiets in een rek heeft geplaatst. Deze is vervolgens door
een ander uit het rek gehaald en vervolgens meegenomen door de gemeente Amsterdam.
. [NAAM] geeft aan dat zij op het moment van de overtreding niet in Amsterdam was en
nooit binnen één uur heeft kunnen controleren of iemand haar fiets uit het vak had
gehaald.
. [NAAM] voert aan het onredelijk te vinden dat zij haar fiets binnen één uur weer in het
rek had moeten zetten.

4. Horen van [NAAM]
Op 28 maart 2023 heeft er een e-mailwisseling plaatsgevonden tussen [NAAM] en de
behandelend jurist van het bezwaarschrift. [NAAM] heeft de door haar eerder aangevoerde
bezwaren herhaald en benadrukt. Verder gaf [NAAM] aan dat zij geen invloed heeft kunnen
uitoefenen op het verwijderproces, omdat zij ten tijde daarvan in Groningen zat.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek, een fietsparkeervak of
fietsnietje) mogen worden geparkeerd. Door het intensief gebruik en hoge fietsparkeerdruk is het
gebied rond het NS-station Amsterdam Centraal door het college van burgemeester en
wethouders aangewezen als gebied waarin het verboden is om fietsen buiten de daarvoor
bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de rekken
te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets stond los op het trottoir
geparkeerd en niet in een daarvoor bestemde fietsvoorziening. Voor een handhaver is bepalend
hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 1 maart 2023 om 09:45 uur is aangebracht, en dat de fiets op 2 maart 2023 om 08:53
uur is verwijderd.

1 Gemeenteblad van 3 mei 2016, nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde voert aan dat zij haar fiets in een rek heeft geplaatst. Deze is vervolgens door een
ander uit het rek gehaald en vervolgens meegenomen door de gemeente Amsterdam. [NAAM]
geeft aan dat zij op het moment van de overtreding niet in Amsterdam was en nooit binnen één
uur heeft kunnen controleren of iemand haar fiets uit het vak had gehaald. [NAAM] voert aan
het onredelijk te vinden dat zij haar fiets binnen één uur weer in het rek had moeten zetten. De
commissie overweegt hiertoe als volgt.

Herhaald wordt dat het voor de handhaver bepalend is hoe hij een fiets aantreft. Uit het
constateringsformulier en de foto's die zijn gemaakt bij de verwijdering van de fiets blijkt dat de
fiets buiten de voorziening is aangetroffen. De fiets stond los op het trottoir geparkeerd. Voor een
handhaver is bepalend hoe hij de fiets aantreft.  Het komt helaas voor dat in het rek geplaatste
fietsen eruit worden gehaald zodat iemand anders zijn of haar fiets op die plek in het rek kan
zetten. Hoe vervelend dit voor [NAAM] ook is, het is haar verantwoordelijkheid om de fiets zo
te stallen dat dit niet kan gebeuren. Ook als een (ketting)slot gebruikt wordt om de fiets aan het
rek te bevestigen, moet dat slot zó bevestigd worden dat niet te veel ruimte bestaat om de fiets uit
het rek te halen.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Het
veroorzaken van hinder is hiervoor geen vereiste. Een begunstigingstermijn van één uur wordt
voldoende geacht om de overtreder in staat te stellen de overtreding ongedaan te maken. Een
langere begunstigingstermijn wordt gelet op de druk op de openbare ruimte in het gebied en de
aanzuigende werking van verkeerd geparkeerde fietsen niet wenselijk geacht en zou in feite leiden
tot het gedogen van overtredingen. Bovendien heeft de Rechtbank Amsterdam met de uitspraak
van 26 september 2018 te kennen gegeven dat het verlenen van een begunstigingstermijn van één
uur niet onredelijk is, in het geval van binnen het aangewezen gebied buiten de daarvoor
bestemde voorziening geparkeerde fietsen.2 Uit het constateringsformulier volgt dat in dit geval
de begunstigingstermijn van één uur op 1 maart 2023 om 09:50 is gegeven en dat de fiets van
bezwaarde ruim na afloop van de termijn, op 2 maart 2023 om 08:53 uur nog steeds buiten de
fietsvoorziening is aangetroffen. De commissie stelt vast dat de fiets terecht en volgens de juiste
procedure is verwijderd. Tegen deze achtergrond wordt [NAAM] niet in haar bezwaar gevolgd.

7.  Conclusie
Op grond van het voorgaande is de commissie van oordeel dat het bezwaar ongegrond is en dat
het bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

2 Rb Amsterdam, 26 september 2018, ECLI:NL:RBAMS:2018:7511.

Mevrouw [NAAM]