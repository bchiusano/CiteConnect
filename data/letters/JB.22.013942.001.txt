Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.22.013942.001
Datum         7 november 2022
Onderwerp     Advies naar aanleiding van het bezwaarschrift van [NAAM]   1. Inleiding
Op 6 augustus 2022 om 17:48 uur heeft de handhaver, namens u, de fiets van [NAAM]
(hierna: bezwaarde) verwijderd uit het gebied rond het Leidseplein te Amsterdam en opgeslagen
bij het Fietsdepot. De fiets van bezwaarde stond volgens het besluit niet geparkeerd in de
daarvoor bestemde voorziening. Het besluit is op 6 augustus 2022 om 16:44 uur bekendgemaakt.
Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] voert aan dat hij met zijn vrouw en dochter op 6 augustus 2022 naar het
centrum ging. [NAAM] geeft aan dat hij zijn fiets voor de Apple Store Leidseplein wilde
parkeren, maar alles stond dubbel geparkeerd.
. [NAAM] besloot een stuk verder te lopen en kwam een rij netjes geparkeerde fietsen
tegen waar hij netjes bij heeft aangesloten. Volgens bezwaarde stond en staat er nergens
een bord dat dit verboden is.
.  Bij terugkomst waren er +- 15 pionnen geplaatst met daarop het verbod om te parkeren
en liepen er twee fietscoaches rond.
.  Aan bezwaarde is er toen door de fietscoach verteld dat er een ondergrondse
parkeerstalling is.
. [NAAM] voert aan dat de fietscoaches hem niet konden aangeven hoe bezwaarde dit
had kunnen weten.
.  De fietscoach heeft bezwaarde verteld waar hij de fietsen kon halen en begreep de
situatie, maar kon er niets aan veranderen.
. [NAAM] heeft 3 x ?22,50 moeten betalen en drie nieuwe sloten. [NAAM] heeft te
goede trouw gehandeld en vraagt om de boete ongedaan te maken.

4. Horen van bezwaarde [NAAM] is bij e-mail van 12 oktober 2022 en 25 oktober 2022 in de 
gelegenheid gesteld om zijn bezwaarschrift telefonisch of schriftelijk nader toe te lichten. De 
commissie heeft geen reactie van bezwaarde ontvangen. De commissie baseert de beoordeling 
van het bezwaarschrift op basis van de stukken in het dossier.

5.  Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek of parkeervak) mogen
worden geparkeerd. Door het intensief gebruik en hoge fietsparkeerdruk is het gebied rond het
Leidseplein te Amsterdam door het college van burgemeester en wethouders aangewezen als
gebied waarin het verboden is om fietsen buiten de daarvoor bestemde voorzieningen te
parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het gebied rond het Leidseplein
gebruik maken de ruimte te geven. Door middel van informatieborden wordt gewezen op het
verbod om buiten de rekken en vakken te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond los op het trottoir naast
andere fietsen geparkeerd en niet in een daarvoor bestemde parkeervoorziening. Voor een
handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een

1 Gemeenteblad 13 maart 2020, nr. 65635, 'Besluit van burgemeester en wethouders van de gemeente Amsterdam betreffende
aanwijzing van stadsdeel Centrum als gebied met een maximale(brom-)fietsparkeerduur van zes weken, met uitzondering van
het gebied rond NS-station Amsterdam Centraal- de aanwijzing van gebied Leidseplein en omgeving als gebied waar fietsen en
bromfietsen uitsluitend geplaatst mogen worden in de voor die categorie bestemde parkeervoorzieningen'.

begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 6 augustus 2022 om 16:44 uur is aangebracht, en dat de fiets op diezelfde dag om
17:48 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren [NAAM] voert aan dat hij met zijn vrouw en dochter op 6 augustus 2022 
naar het centrum ging. [NAAM] geeft aan dat hij zijn fiets voor de Apple Store Leidseplein wilde parkeren, maar alles
stond dubbel geparkeerd. [NAAM] besloot een stuk verder te lopen en kwam een rij netjes
geparkeerde fietsen tegen waar hij netjes bij heeft aangesloten. Volgens bezwaarde stond en staat
er nergens een bord dat dit een verbod is. Aan bezwaarde is er later door de fietscoach verteld dat
er een ondergrondse parkeerstalling is. De commissie overweegt hiertoe als volgt.

De commissie herhaalt dat de fiets van bezwaarde in het aangewezen gebied stond geparkeerd.
Dit betekent dat fietsen, die niet in de daarvoor bestemde parkeervoorziening staan, mogen
worden verwijderd. Een voorziening betreft een fietsenrek, fietsparkeervak of fietsnietje. Uit het
constateringsformulier, en de foto's die zijn gemaakt bij de verwijdering van de fiets, blijkt dat de
fiets los op het trottoir geparkeerd stond, en dus buiten de voorziening is aangetroffen.

De commissie merkt op dat door middel van informatieborden op de locatie Leidseplein wordt
gewezen op het verbod om de fiets buiten de parkeervoorziening te parkeren. Op de website
https://www.amsterdam.nl/parkeren-verkeer/fiets/parkeren/leidseplein/ staan deze plekken onder
andere weergegeven. Dat bezwaarde heeft nagelaten om zich te oriënteren op de
parkeermogelijkheden van fietsen in het gebied rond het Leidseplein, komt voor zijn rekening.
Van een verkeersdeelnemer mag immers worden verwacht dat zij onderzoek doet naar de ter
plaatse geldende verkeerssituatie. De fiets is terecht verwijderd. Tegen deze achtergrond wordt
bezwaarde niet gevolgd in zijn bezwaren.

Wellicht ten overvloede wordt nog opgemerkt dat het echter niet de borden zijn die het
parkeerverbod in het leven roepen. Het is de bevoegdheid in de APV en het Aanwijzingsbesluit die
maken dat er een bepaald regime geldt in het gebied. Het al dan niet aanwezig zijn van een bord
doet daarom niet af aan de geldende regels, waarbij wordt verwezen naar de uitspraak van de
Afdeling bestuursrechtspraak van de Raad van State van 2 juli 2014.2

2 Raad van State 2 juli 2014, ECLI:NL:RVS:2014:2398.

6.3 Ten aanzien van de gevorderde kostenvergoeding [NAAM] heeft 3 x ?22,50 moeten betalen en 
drie nieuwe sloten. [NAAM] heeft te goede trouw gehandeld en vraagt om de boete ongedaan te 
maken. De commissie overweegt hiertoe als volgt.

Overwogen wordt dat bezwaarde alleen in aanmerking komt voor een vergoeding, indien blijkt
dat niet de juiste procedure voor verwijdering is gevolgd. Hiervan is geen sprake. De kosten die
hieruit voortvloeien voor bezwaarde dienen voor zijn eigen risico te blijven.

7. Conclusie
Op grond van het voorgaande is de commissie van oordeel dat het bezwaar ongegrond is en dat
het bestreden besluit in stand dient te blijven. [NAAM] komt in niet in aanmerking voor een
kostenvergoeding.

Adviseur,

Mevrouw [NAAM]