Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Dossiernummer JB.19.018201.001
Datum         4 februari 2020
Onderwerp     Advies naar aanleiding van het bezwaarschrift van [NAAM]

Geacht college,

1. Inleiding
Op 19 november 2019 om 10:34 uur heeft de handhaver, namens u, de fiets van [NAAM]
(hierna: [NAAM]) verwijderd van de locatie Leidseplein te Amsterdam en opgeslagen bij het
Fietsdepot. De fiets van [NAAM] stond volgens het besluit niet geparkeerd in de daarvoor
bestemde voorziening. Het besluit is op 19 november 2019 om 09:30 uur bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat zij niet bestrijdt dat haar fiets in strijd met de bepalingen van de
Algemene Plaatselijke Verordening (APV) gestald stond, nu zij haar fiets daar aan een
lantaarnpaal had vastgemaakt-
. [NAAM] voert aan dat op grond van artikel 5:24 lid 4 van de Algemene wet
bestuursrecht (Awb) in een besluit moet worden vermeld binnen welke termijn zij in de
gelegenheid gesteld wordt om maatregelen te nemen om de strijdige situatie op te
heffen. [NAAM] geeft aan dat deze termijn redelijk dient te zijn, zodat de
belanghebbende in redelijkheid de gelegenheid geboden wordt om zelf afdoende
maatregelen te treffen. Slechts om redenen van vereiste spoed mag hiervan worden
afgezien. [NAAM] voert aan dat in het besluit een termijn van één uur is gesteld,
namelijk van 09:30 uur tot 10:30 uur. Uit de beschrijving op de site van Gemeente

Amsterdam volgt volgens [NAAM] dat een fiets die buiten de voorziening geplaatst is
niet op dezelfde dag kan worden weggehaald. [NAAM] is van mening dat de termijn
van één uur, gemeten naar de omstandigheden en de ernst van de overtreding, te kort is
om redelijk genoemd te kunnen worden. [NAAM] stelt niet redelijk in de gelegenheid
te zijn gesteld de overtreding ongedaan te maken. Een gestelde termijn die dermate kort
is dat de meeste fietsers er niet in redelijkheid tijdig kennis van kunnen nemen, kan
volgens [NAAM] niet als redelijk gekenschetst worden. Zij is derhalve van mening dat
het besluit om bovengenoemde reden in strijd is met artikel 5:24 Awb. Tegen deze
achtergrond verzoekt [NAAM] haar bezwaarschrift gegrond te verklaren en het
bestreden besluit in te trekken-
. [NAAM] verzoekt op grond van artikel 7:15 lid 2 Awb om de kosten die zij gemaakt
heeft in de bezwaarfase te vergoeden. Namelijk de bezorgkosten om de fiets terug te
krijgen van ? 35,- alsook de kosten voor het doorgeslepen fietsslot van ? 46,95.

4. Horen van [NAAM]
In het bezwaarschrift van [NAAM] was geen telefoonnummer vermeld. Daarom is op 22 januari
2020 een e-mail verstuurd met een verzoek tot het toesturen van het telefoonnummer. Daarnaast
werd in de e-mail de mogelijkheid tot een mondelinge hoorzitting geboden en toegelicht. In
reactie op deze e-mail heeft [NAAM] op 27 januari 2020 een aanvulling op haar bezwaarschrift
gegeven per e-mail. Samengevat werd het volgende benadrukt:
. [NAAM] geeft aan dat na het doorslijpen van haar prijzige AXA-slot zij tijdelijk een
goedkoper, slechter slot heeft gebruikt in afwachting van de uitkomst van het bezwaar.
Op zondag 8 december is haar fiets tussen 12.00 uur en 14.00 uur gestolen van het NS-
station Amsterdam-Centraal, bij de fietsenstalling voor de pond naar de NDSM-werf.

Op 3 februari heeft alsnog telefonisch contact plaatsgevonden met [NAAM]. Kort samengevat
heeft [NAAM] haar bezwaren als volgt toegelicht. [NAAM] herhaalt de in het bezwaarschrift
naar voren gebrachte bezwaren. Samengevat werden de volgende bezwaren benadrukt:

. [NAAM] geeft aan dat ze in de ochtend aankwam op het Leidseplein en daar haar fiets
parkeerde. Het Leidseplein was echter bomvol. In de middag was haar fiets reeds
verwijderd. Ze had haar fiets vastgemaakt aan een paal. Haar fietsslot kan namelijk enkel
aan een paal worden vastgemaakt-
. [NAAM] geeft aan dat een begunstigingstermijn van één uur niet realistisch was in haar
geval. Dit was haars inziens te kort-
. [NAAM] geeft aan dat zij nooit op het Leidseplein komt. Naar haar idee staat nergens
aangegeven dat een buiten voorziening fiets binnen een uur verwijderd wordt. Ze heeft
geen bord zien staan. Zij wist in ieder geval niet van deze regeling.

5. Juridisch kader
Ingevolge artikel 4.27 lid 3 en 4 van de APV kan in het belang van de veiligheid en ter voorkoming
van hinder een gebied worden aangewezen waarin fietsen uitsluitend in de daarvoor bestemde
voorziening (lees: een fietsenrek/ fietsvak/ fietsnietje) mogen worden geparkeerd. Door het

intensief gebruik en hoge fietsparkeerdruk is het gebied rond het Leidseplein door het college van
burgemeester en wethouders aangewezen als gebied waarin het verboden is om fietsen buiten de
daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Awb. Op
grond hiervan kunt u een overtreding zelf beëindigen door het meevoeren en opslaan van de fiets,
nadat u de betrokkene in de gelegenheid heeft gesteld zelf de overtreding op te heffen. Tevens
kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het gebied gebruik maken de ruimte
te geven. Door middel van informatieborden wordt gewezen op het verbod om buiten een daartoe
aangewezen voorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond geparkeerd en vastgemaakt
aan een paal tussen een boom en het fietsparkeervak in.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van een uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 19 november 2019 om 09:30 uur is aangebracht, en dat de fiets op diezelfde dag om
10:34 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] voert aan dat op grond van artikel 5:24 lid 4 van de Awb in een besluit moet worden
vermeld binnen welke termijn zij in de gelegenheid gesteld wordt om maatregelen te nemen om

1 Gemeenteblad van 3 mei 2016, nr 55896, 'Aanwijzen gebieden bij NS-stations met maximale fietsparkeerduur en
vaststellen Handboek Fietsparkeren'.

de strijdige situatie op te heffen. [NAAM] geeft aan dat deze termijn redelijk dient te zijn, zodat
de belanghebbende in redelijkheid de gelegenheid geboden wordt om zelf afdoende maatregelen
te treffen. Slechts om redenen van vereiste spoed mag hiervan worden afgezien. [NAAM] voert
aan dat in het besluit JB.19.018201.001 een termijn van één uur is gesteld, namelijk van 09:30 uur
tot 10:30 uur. Uit de beschrijving op de site van de Gemeente Amsterdam volgt volgens [NAAM]
dat indien een fiets buiten de voorziening geparkeerd staat, niet op dezelfde dag kan worden
weggehaald. [NAAM] is van mening dat de termijn van één uur, gemeten naar de
omstandigheden en de ernst van de overtreding, te kort is om redelijk genoemd te kunnen
worden. [NAAM] stelt niet redelijk in de gelegenheid te zijn gesteld de overtreding ongedaan te
maken. Een gestelde termijn die dermate kort is dat de meeste fietsers er niet in redelijkheid tijdig
kennis van kunnen nemen, kan volgens [NAAM] niet als redelijk gekenschetst worden. Zij is
derhalve van mening dat het besluit om bovengenoemde reden in strijd is met artikel 5:24 Awb.
Tegen deze achtergrond verzoekt [NAAM] haar bezwaarschrift gegrond te verklaren en het
bestreden besluit in te trekken. Hiertoe overweegt de commissie het volgende.

Volgens de uitspraak van Rechtbank Den Haag van 10 oktober 2016, is de sticker op de fiets het
besluit.2 Op de foto's die op het moment van verwijderen van de fiets door de handhaver zijn
gemaakt, is te zien dat de fiets van [NAAM] voorzien was van een sticker. Herhaald wordt dat
uit het constateringsformulier blijkt dat de sticker op 19 november 2019 om 09:30 uur is
aangebracht. Op de sticker staat vermeld dat de fiets verwijderd wordt op 19 november 2019
vanaf 10:30 uur. Uit het constateringsformulier blijkt dat de fiets op 19 november 2019 om 10:34
uur is verwijderd. Nu uit het constateringsformulier volgt dat er wel degelijk een besluit met een
begunstigingstermijn is gegeven, wordt het bezwaar van [NAAM] niet gevolgd.

De commissie herhaalt daarnaast dat de procedure van verwijdering van de fiets en de procedure
van de beslissing op het bezwaarschrift van [NAAM] volgens de wettelijke regels zijn verlopen.
Fietsen die buiten een voorziening geparkeerd staan in een aangewezen gebied mogen immers
direct worden gestickerd. De begunstigingstermijn is een gestandaardiseerde termijn waarbinnen
een overtreder de overtreding zelf ongedaan kan maken. Een langere begunstigingstermijn wordt,
gelet op de druk op de openbare ruimte in het gebied en de aanzuigende werking van verkeerd
geparkeerde fietsen, niet wenselijk geacht en zou in feite leiden tot het gedogen van
overtredingen.

[NAAM] geeft aan dat zij nooit op het Leidseplein komt. Naar haar idee staat nergens
aangegeven dat een buiten voorziening fiets binnen een uur verwijderd wordt. Ze heeft geen bord
zien staan. Zij wist in ieder geval niet van deze regeling. Hiertoe kan het volgende worden
overwogen.

Het is vervelend dat [NAAM] niet op de hoogte was van de geldende regeling waardoor zij haar
fiets buiten de voorziening geparkeerd heeft. Hoewel er op het Leidseplein door middel van
verschillende informatieborden gewezen wordt op het verbod om buiten een daartoe aangewezen
voorziening te parkeren, wordt overwogen dat door middel van borden uitsluitend gewezen wordt

2 Rb Den Haag, 10 oktober 2016, ECLI:NL:RBDHA:2016:12168.

op het verbod om buiten de voorziening te parkeren. Het zijn niet de borden die het
parkeerverbod in het leven roepen. Het is de bevoegdheid in de APV en het Aanwijzingsbesluit die
maken dat er een bepaald regime geldt in het gebied. Het al dan niet aanwezig zijn van een bord
doet daarom niet af aan de geldende regels.3

6.3 Ten aanzien van de kosten
[NAAM] verzoekt op grond van artikel 7:15 lid 2 Awb de kosten die zij gemaakt heeft in de
bezwaarfase te vergoeden. Graag ziet zij de bezorgkosten die zij betaald aan het Fietsdepot van ?
35,- terug. Daarnaast vordert zij de kosten voor de vergoeding van het doorgeknipte fietsslot van ?
46,95 terug. Hiertoe overweegt de commissie het volgende.

Ten aanzien van de door [NAAM] aan het Fietsdepot betaalde administratiekosten en het
opengebroken slot wordt overwogen dat [NAAM] alleen in aanmerking komt voor een
vergoeding, indien blijkt dat niet de juiste procedure voor verwijdering is gevolgd. Hiervan is geen
sprake. [NAAM] geeft zelf aan dat haar fiets buiten de voorziening stond geparkeerd in een
aangewezen gebied, namelijk het Leidseplein. Na het verstrijken van de begunstigingstermijn was
het verwijderen van de fiets de enige manier om overtreding te beëindigen. Overwogen wordt dat
de gevolgen die daaruit voortvloeien voor rekening komen van de overtreder.

[NAAM] geeft aan dat na het doorslijpen van haar prijzige AXA-slot zij tijdelijk een goedkoper,
slechter slot heeft gebruikt in afwachting van de uitkomst van het bezwaar. Op zondag 8
december 2019 is haar fiets tussen 12.00 uur en 14.00 uur gestolen van NS-station Amsterdam-
Centraal bij de fietsenstalling voor de pond naar de NDSM-werf.

Het is betreurenswaardig dat [NAAM] in afwachting van de reactie op haar bezwaarschrift haar
fiets tijdelijk op slot gezet heeft met een goedkoper, slechter slot. Dat [NAAM] haar fiets
vervolgens gestolen is, is dan ook erg vervelend. Herhaalt wordt echter dat de locatie Leidseplein
onder het aangewezen gebied valt. Dit betekent dat fietsen die buiten de daarvoor bestemde
parkeervoorziening staan geparkeerd, kunnen worden verwijderd. Om de fiets te kunnen
verwijderen, en daarmee de overtreding op te kunnen heffen, heeft Handhaving het slot moeten
doorknippen. De keuze van [NAAM] voor de vervanging van het doorgeslepen slot met een
goedkoper, slechter slot, is aan [NAAM]. Het bezwaar wordt daarom niet gevolgd.

3 Afdeling bestuursrechtspraak van de Raad van State van 2 juli 2014 (ECLI:NL:RVS:2014:2398).

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden  besluit  in  stand  dient  te  blijven. [NAAM]  komt  niet  in  aanmerking  voor  een
kostenvergoeding.

Adviseur,

[NAAM]