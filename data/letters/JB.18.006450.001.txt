Advies van de bezwaarschriftencommissie Juridisch Bureau

Aan:               Het college van burgemeesters en wethouders van Amsterdam
Nummer:            JB.18.006450.001
Datum:             14 augustus 2018
Onderwerp:         Advies naar aanleiding van het bezwaarschrift ingediend door
mevrouw [NAAM]

Geacht college,

1.  Inleiding
Op 26 juni 2018 heeft de handhaver, namens u, de fiets van mevrouw [NAAM] (hierna: [NAAM])
verwijderd van de locatie Poggenbeekstraat en opgeslagen bij het Fietsdepot. De fiets met de
barcode [BSN] stond volgens het besluit langer dan zes weken onafgebroken op dezelfde
plaats geparkeerd. Het besluit is op 4 juni 2018 bekendgemaakt.

Tegen dit besluit is een bezwaarschrift ingediend, welke door het stadsdeel is ontvangen op
27 juli 2018. Bij brief van 30 juli 2018 is de ontvangst van het bezwaarschrift bevestigd.

2.  Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Ondertekening
Op grond van artikel 6:5 Algemene wet bestuursrecht (Awb) dient een bezwaarschrift te voldoen
aan de volgende eisen. Het bezwaarschrift moet ondertekend zijn en ten minste bevatten: de
naam en het adres van de indiener- de dagtekening- een omschrijving van het besluit waartegen
het bezwaar is gericht, en- de gronden van het bezwaar.

Het door het stadsdeel op 27 juli 2018 ontvangen bezwaarschrift van [NAAM], is niet ondertekend
en voldoet daardoor niet aan de gestelde eisen.

Bij brief van 30 juli 2018 is [NAAM] in de gelegenheid gesteld om vóór 13 augustus 2018 een
ondertekend exemplaar van haar bezwaarschrift in te dienen. Het stadsdeel heeft op 7 augustus
2018 van [NAAM] de ondertekende versie van haar bezwaarschrift ontvangen.

Bezwaartermijn
Het besluit is bekendgemaakt op 4 juni 2018. De termijn voor het indienen van het
bezwaarschrift ving aan op 5 juni 2018. Volgens de uitspraak van 10 oktober 2016 van Rechtbank
Den Haag1 is de sticker op de fiets het besluit. Gelet op artikel 6:7 jo. 6:8 van de Algemene wet

1 Rb Den Haag, 10 oktober 2016, ECLI:NL:RBDHA:2016:12168.

bestuursrecht (hierna: Awb) was 16 juli 2018 de laatste dag waarop het bezwaarschrift kon
worden ingediend. Uit de poststempel blijkt dat het bezwaarschrift op 26 juli 2018 is aangeboden.
Op 27 juli 2018 is het bezwaarschrift door het stadsdeel ontvangen. Daarmee staat vast dat het
bezwaarschrift niet tijdig is ingediend. De vraag is vervolgens of de termijnoverschrijding
verschoonbaar is te achten. Slechts in zeer bijzondere gevallen wordt het bezwaarschrift bij te late
indiening in behandeling genomen. [NAAM] moet dan aantonen dat het haar niet aan te
rekenen is, dat zij te laat is met haar bezwaarschrift.

Bij brief van 30 juli 2018 is [NAAM] in de gelegenheid gesteld om schriftelijk te laten weten
waarom het bezwaarschrift te laat is ingediend. Bij e-mail van 3 augustus 2018 heeft [NAAM]
hierop gereageerd.

Bezwaarde heeft aangegeven dat zij er op 27 juni 2018 achter kwam dat haar fiets op 26 juni 2018
was weggeknipt. [NAAM] geeft aan dat zij in de veronderstelling was dat zij vanaf 26 juni 2018
nog zes weken de tijd had om haar fiets op te halen bij het Fietsdepot en een bezwaarschrift in te
dienen. [NAAM] geeft aan dat zij op 25 juli 2018 haar fiets bij het Fietsdepot heeft afgehaald,
waarna zij de volgende dag een bezwaarschrift heeft ingediend. Verder merkt [NAAM] op dat
gelet op de data op de sticker haar bezwaarschrift inderdaad te laat is, maar dat zij wel binnen zes
weken na verwijdering van de fiets een bezwaarschrift heeft ingediend.

Overwogen wordt dat uit de door [NAAM] gegeven toelichting niet is gebleken dat het
bezwaarde niet aangerekend kan worden dat het bezwaarschrift niet tijdig is ingediend.
Bezwaarde heeft aangegeven dat zij reeds op 27 juni 2018, één dag na verwijdering van de fiets, er
achter kwam dat de fiets was verwijderd door de gemeente. [NAAM] had op dat moment al
kunnen onderzoeken binnen welke termijn zij bezwaar kon indienden. Hoewel zij mogelijk op dat
moment nog niet bekend was met de sticker en de stickerdatum had [NAAM] deze gegevens
wel zelf kunnen achterhalen door navraag te doen bij het Fietsdepot of Stadsdeel Zuid.

3. Advies
Op grond van het vorenstaande adviseer ik u:
-  Het bezwaarschrift ten aanzien van de fietsen met barcode [BSN] niet-ontvankelijk
te verklaren.

Adviseur,

Mw. [NAAM]