Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.22.020256.001
Datum        13 maart 2023
Onderwerp    Advies naar aanleiding van het bezwaarschrift van [NAAM] college,

1. Inleiding
Op 30 november 2022 om 11:17 uur heeft de handhaver, namens u, de fiets van [NAAM]
(hierna: [NAAM]) verwijderd uit het gebied rond het NS-station Amsterdam Amstel
(Julianaplein) en opgeslagen bij het Fietsdepot. De fiets stond volgens het besluit niet geparkeerd
in de daarvoor bestemde voorziening. Het besluit is op 30 november 2022 om 08:30 uur
bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat de fietsvoorziening een gemarkeerd fietsparkeervak betreft en
dat deze voorziening zo is ingericht dat alle fietsen alleen met hun voorband erin kunnen.
[NAAM] geeft aan dat dit al snel kan worden opgemerkt als een fiets die buiten de
voorziening is geplaatst.
. [NAAM] geeft aan dat een fiets snel buiten het parkeervak kan komen, omdat het
parkeervak klein en beperkt is. Daarnaast kan de fiets omvallen of door een derde worden
verplaatst.
. [NAAM] geeft aan dat zijn fiets op 30 november 2022 om 08:41 uur is gestickerd en
diezelfde dag om 11:17 uur is verwijderd. [NAAM] was op dat tijdstip al onderweg naar
een werkafspraak en is daardoor niet in staat gesteld om zijn fiets te verplaatsen.
. [NAAM] geeft aan dat hij erop vertrouwd dat hier enige coulance voor wordt gegeven.

4. Horen van [NAAM]
[NAAM] is bij e-mail van 14 februari 2023 en 21 februari 2023 door de behandelend jurist in de
gelegenheid gesteld om zijn bezwaarschrift telefonisch of schriftelijk nader toe te lichten. Op 21

februari 2023 heeft [NAAM] gereageerd en aangegeven dat hij alle informatie in het
bezwaarschrift heeft toegevoegd en verder geen aanvullingen heeft.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek, een fietsparkeervak of
fietsnietje) mogen worden geparkeerd. Door het intensief gebruik en hoge fietsparkeerdruk is het
gebied rond het NS-station Amsterdam Amstel door het college van burgemeester en wethouders
aangewezen als gebied waarin het verboden is om fietsen buiten de daarvoor bestemde
voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod op buiten de
parkeervoorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets stond op het trottoir en naast een
boom geparkeerd. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 30 november 2022 om 08:30 uur is aangebracht, en dat de fiets op diezelfde dag om

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en
vaststellen Handboek Fietsparkeren'.

11:17 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] geeft aan dat de fietsvoorziening een gemarkeerd fietsparkeervak betreft en dat deze
voorziening zo is ingericht dat alle fietsen alleen met hun voorband erin kunnen. [NAAM] geeft
aan dat dit snel kan worden opgemerkt als een fiets die buiten de voorziening is geplaatst.
[NAAM] geeft aan dat een fiets snel buiten het parkeervak kan komen, omdat het parkeervak
klein en beperkt is. Daarnaast kan de fiets omvallen of door een derde worden verplaatst.
[NAAM] geeft aan dat hij niet in staat is gesteld om zijn fiets te verplaatsen, omdat hij
onderweg was naar een werkafspraak toen de fiets werd gestickerd. De commissie overweegt
hiertoe het volgende.

Herhaald wordt dat [NAAM] de fiets geparkeerd heeft in het aangewezen gebied waar het
verboden is de fiets buiten de voorziening te parkeren. De fiets van [NAAM] stond niet in een
parkeervoorziening voor fietsen maar op het trottoir geparkeerd. Fietsen die buiten de daarvoor
bestemde parkeervoorziening staan geparkeerd, kunnen worden verwijderd.

Op het NS-station Amsterdam Amstel dient een fiets in een fietsparkeervak, fietsenrek of stalling
te worden geparkeerd. Opgemerkt wordt dat uit de foto's in het constateringsformulier niet blijkt
dat de fiets van [NAAM] in de buurt stond van een doorgetrokken fietsparkeervak. Een
fietsvoorziening in de vorm van een vak betreft altijd een door witte lijnen gemarkeerd gebied. Uit
de markeringen en/of informatieborden blijkt dan dat het om een fietsparkeervak gaat. Een
fietsparkeervak is zodanig ingericht dat de gehele fiets daarin kan worden geparkeerd. Dat de
natuurlijke inrichting van het station bij [NAAM] de veronderstelling heeft gewekt dat het zou
gaan om een dergelijk vak, is betreurenswaardig maar maakt niet dat het als fietsparkeervak
aangemerkt kan worden.

Wellicht ten overvloede wordt opgemerkt dat het inderdaad niet mogelijk is een fiets in een
fietsparkeervak zó te stallen dat een ander deze niet kan verschuiven. De commissie overweegt
dat degene die zijn fiets stalt in een geparkeerd vak weet dat de fiets nergens aan vastgemaakt
kan worden. Het is dan zijn of haar keuze de fiets (langdurig) daar in te zetten. Op verdere
loopafstand van het station zijn vaak stallingsmogelijkheden waar wel plek is.

Tot slot wordt overwogen dat indien een fiets in een aangewezen gebied buiten een
fietsvoorziening wordt aangetroffen, de eigenaar vanaf het aanbrengen van de sticker één uur de
tijd krijgt om de fiets te verwijderen. Een begunstigingstermijn van één uur wordt voldoende
geacht om de overtreder in staat te stellen de overtreding ongedaan te maken. Een langere
begunstigingstermijn wordt gelet op de druk op de openbare ruimte in het gebied en de
aanzuigende werking van verkeerd geparkeerde fietsen niet wenselijk geacht en zou in feite leiden
tot het gedogen van overtredingen. Dat de eigenaar van de fiets niet binnen die termijn de
overtreding ongedaan heeft kunnen maken, bijvoorbeeld door werkafspraken, doet daar niet aan
af. Bovendien heeft de Rechtbank Amsterdam met de uitspraak van 26 september 2018 te kennen
gegeven dat het verlenen van een begunstigingstermijn van één uur niet onredelijk is, in het geval

van binnen het aangewezen gebied buiten de daarvoor bestemde voorziening geparkeerde
fietsen.2 De commissie volgt [NAAM] daarom niet in zijn bezwaren.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mevrouw [NAAM]

2 Rb Amsterdam, 26 september 2018, ECLI:NL:RBAMS:2018:751