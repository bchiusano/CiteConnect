Advies van de bezwaarschriftencommissie Juridisch bureau

Aan:         Het college van burgemeester en wethouders van de gemeente Amsterdam
Nummer:      JB.19.018843.001
Datum:       20 februari 2020
Onderwerp:   Advies naar aanleiding van het bezwaarschrift van [NAAM]

Geacht college,

1. Inleiding
Op 10 december 2019 heeft de handhaver, namens u, de fiets van [NAAM] (hierna: bezwaarde)
verwijderd van de locatie Uiterwaardenstraat te Amsterdam en opgeslagen bij het Fietsdepot. De
fiets stond volgens het besluit langer dan zes weken onafgebroken op dezelfde plaats geparkeerd.
Het besluit is volgens het constateringsformulier op 19 november 2019 bekendgemaakt. Tegen
het besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  het verzoek om kostenvergoeding af te wijzen.

Hieronder leest u hoe de commissie  tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat de data moeten worden vergeleken in combinatie met de reden.

4. Horen
Op 19 februari 2020 is er telefonisch contact geweest met [NAAM] heeft ingestemd
met telefonisch horen. [NAAM] heeft tijdens dat gesprek kort samengevat het volgende
aangevoerd:
. [NAAM] benadrukt dat de data op het kennisgevingsbesluit niet kloppen-
. [NAAM] is het niet eens met het beleid en adviseert de gemeente Amsterdam om het
beleid te veranderen. [NAAM] geeft daarbij  aan dat het voor bewoners onredelijk is.
[NAAM] gaf hierbij als voorbeeld als een bewoner op vakantie gaat-
. [NAAM] vindt het constateringsmiddel bezwaarlijk-
. [NAAM] benadrukt dat hij het een vreemde gang van zaken vindt en wil hiertegen een
klacht indienen.

5. Juridisch kader
Ingevolge artikel 4.27 lid 2a Algemene Plaatselijke Verordening (APV) is het verboden om in een
door het college aangewezen gebied langer te parkeren dan een door het college te bepalen
periode. Het gebied binnen de Ring A10 (met uitzondering van Noord) is door het college
aangewezen als gebied waar een fiets niet langer dan zes weken op dezelfde plaats mag parkeren,
zonder wezenlijke onderbreking.1

Verder zijn van toepassing artikel 5:21, artikel 5:24, artikel 5:25  en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beÃ«indigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fietsen volgens de juiste procedure heeft plaatsgevonden.

6.1 Ten aanzien van het besluit
De locatie Uiterwaardenstraat valt in het aangewezen gebied binnen de Ring A10. Op deze locatie
geldt een maximale parkeerduur van zes weken. Deze maximale parkeerduur geldt zowel binnen
als buiten de fietsparkeervoorzieningen. Met dit beleid wil de gemeente de bestaande
parkeerplekken beter benutten.

Uit het constateringsformulier blijkt dat de fiets van bezwaarde langer dan zes weken zonder
wezenlijke onderbreking geparkeerd stond op de locatie Uiterwaardenstraat. Uit informatie
afkomstig van de handhaver blijkt dat de fiets door de handhaver op 30 september 2019 van een
onopvallend constateringsmiddel is voorzien. Op 19 november 2019 is gecontroleerd of de fiets
van zijn plek is geweest. Uit het intact zijn van het constateringsmiddel bleek dat bezwaarde de
fiets in de tussenliggende periode niet heeft gebruikt.

Overtreding van artikel 4.27 lid 2a van de APV staat hiermee vast.

In een gebied met een maximale parkeerduur van zes weken krijgt de eigenaar vanaf het
aanbrengen van de sticker zeven dagen de tijd om de fiets te gebruiken. Uit het
constateringsformulier blijkt dat de sticker op 19 november 2019 is aangebracht, en dat de fiets op
10 december 2019 is verwijderd. Uit de foto's, die door de handhavers zijn gemaakt op het
moment van verwijdering, blijkt dat het aangebrachte constateringsmiddel nog intact was.

Hieruit volgt dat u de juiste procedure heeft gevolgd bij het verwijderen van de fiets.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale 
fietsparkeerduur en vaststellen Handboek Fietsparkeren'.

6.2 Ten aanzien van de bezwaren
Bezwaarde geeft aan dat de data moeten worden vergeleken in combinatie met de reden.
Bezwaarde benadrukt dat de data op het kennisgevingsbesluit niet kloppen. De commissie
overweegt hiertoe het volgende.

De commissie overweegt dat het spijtig is dat de data op het kennisgevingsbesluit, door een
registratie fout, alleen de datum van verwijdering aangeven. Herhaald wordt dat de fiets van
bezwaarde langer dan zes weken zonder wezenlijke onderbreking geparkeerd stond op de locatie
Uiterwaardenstraat. Uit informatie afkomstig van de handhaver blijkt dat de fiets door de
handhaver op 30 september 2019 van een onopvallend constateringsmiddel is voorzien. Op 19
november 2019 is gecontroleerd of de fiets van zijn plek is geweest. Uit de foto's, die door de
handhavers zijn gemaakt op het moment van verwijdering, blijkt dat het aangebrachte
constateringsmiddel nog intact was. De fiets is toen door Handhaving voorzien van een sticker.
Volgens de jurisprudentie is de sticker het besluit.2 Uit het constateringsformulier blijkt dat de
sticker op 19 november 2019 is aangebracht, en dat de fiets op 10 december 2019 is verwijderd. Uit
de foto's, die door de handhavers zijn gemaakt op het moment van verwijdering, blijkt dat het
aangebrachte constateringsmiddel nog intact was. Gelet op het voorgaande is de commissie van
mening dat er sprake was van een overtreding en de juiste procedure voor verwijdering is gevolgd.
Dat op het kennisgevingsbesluit enkele gegevens ontbreken, doet niet af aan de geconstateerde
overtreding.

Bezwaarde heeft aangegeven dat hij het constateringsmiddel bezwaarlijk vindt. Hiertoe wordt het
volgende overwogen.

De commissie overweegt dat het constateringsmiddel op geen enkele manier schade toebrengt
aan de fiets, en dat indien de fiets wordt gebruikt het constateringsmiddel verdwijnt. Het
constateringmiddel bevond zich op de achterband onder het spatbord van de fiets. Op basis van
het intact zijn van het constateringsmiddel blijkt dat de fiets langer dan zes weken op dezelfde
plaats stond geparkeerd, zonder wezenlijke onderbreking. De commissie overweegt dat het spijtig
is dat bezwaarde het constateringsmiddel bezwaarlijk vindt, maar dat dit niets af doet aan de
geconstateerde overtreding.

Bezwaarde is het niet eens met het beleid en adviseert de gemeente Amsterdam om het beleid te
veranderen. [NAAM] geeft daarbij  aan dat het voor bewoners onredelijk is. [NAAM] gaf
hierbij als voorbeeld als een bewoner op vakantie gaat. De commissie overweegt hiertoe het
volgende.

Herhaald wordt dat de locatie Uiterwaardenstraat in het aangewezen gebied binnen de Ring A10
valt. Op deze locatie geldt een maximale parkeerduur van zes weken. Deze maximale parkeerduur
geldt zowel binnen als buiten de fietsparkeervoorzieningen. Dit beleid wordt gevoerd omdat de
fietsparkeerdruk in Amsterdam hoog is. Met dit beleid wil de gemeente de bestaande

2 Rechtbank Den Haag 10 oktober 2016, ECLI:NL:RBDHA:2016:12168.

parkeerplekken beter benutten en de stad leefbaar en toegankelijk houden voor mensen die hun
fiets daadwerkelijk gebruiken

Indien een bewoner een fiets voor een langere tijd niet gebruikt door bijvoorbeeld een vakantie,
wordt geadviseerd om de fiets binnen te zetten. Indien dit niet mogelijk is wordt aangeraden om
aan buren en vrienden te vragen om de fiets in de gaten te houden. Als de gemeente een sticker
op de fiets heeft geplakt dient de sticker te worden verwijderd en de fiets te worden gebruikt. De
fiets wordt dan niet verwijderd. Het bezwaar van bezwaarde wordt gelet op het voorgaande dan
ook niet gevolgd.

6.3 Ten aanzien van de klacht
De commissie merkt op dat de mondelinge toelichting een onderdeel bevat dat in bezwaar niet
behandeld zal worden, omdat het een klacht is. Dit onderdeel is ter beoordeling van de
klachtenafdeling. De commissie zal daarom de inhoud van de klacht niet behandelen.

7. Conclusie
Op grond van het voorgaande is de commissie van oordeel dat het bezwaar ongegrond is en dat
het bestreden besluit in stand dient te blijven. [NAAM] komt niet in aanmerking voor
vergoeding van de gemaakte kosten.

Adviseur,

Mw. [NAAM]