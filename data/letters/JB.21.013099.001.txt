Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.21.013099.001
Datum        21 februari 2022
Onderwerp    Advies naar aanleiding van het bezwaarschrift van [NAAM]

Geacht college,

1. Inleiding
Op 15 juni 2021 heeft de handhaver, namens u, de fiets van [NAAM] (hierna: [NAAM])
verwijderd van de locatie Keizersgracht te Amsterdam en opgeslagen bij het Fietsdepot. De fiets
stond volgens het besluit langer dan zes weken ongebruikt op dezelfde locatie geparkeerd. Het
besluit is op 27 mei 2021 bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar gegrond te verklaren-
.  het bestreden besluit in te trekken-
.  een gedeeltelijke kostenvergoeding van ? 70,- toe te kennen en voor het overige af te
wijzen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat zijn fiets geparkeerd en vastgemaakt stond aan de trapopgang
bij zijn woning.
. [NAAM] stelt dat zijn fiets is verwijderd zonder dat de fiets eerst gestickerd was.
.  Bij de verwijdering van de fiets is het kettingslot van [NAAM] doorgeknipt.
.  Volgens [NAAM] zou zijn fiets op 15 juni 2021 om 08:58 uur gestickerd zijn en
vervolgens meteen zijn verwijderd en meegenomen. Dit staat namelijk weergegeven op
het kennisgevingsbesluit.
. [NAAM] geeft daarnaast nog aan dat ook op de foto's van Handhaving, welke te zien
zijn op de website van het Fietsdepot, duidelijk zichtbaar is dat de fiets tegen zijn
eigendom aanstaat en daaraan is vastgemaakt.

4. Horen van [NAAM]
[NAAM] is bij e-mail van 14 februari 2022 in de gelegenheid gesteld om zijn bezwaarschrift
telefonisch of schriftelijk nader toe te lichten. [NAAM] heeft diezelfde dag een reactie hierop
gegeven en aangegeven graag gebruik te willen maken van de mogelijkheid van een telefonische
hoorzitting.

Op 16 februari 2022 heeft de behandelend jurist bij e-mail aan [NAAM] laten weten te willen
afzien van de telefonische hoorzitting omdat het bezwaarschrift gegrond verklaard gaat worden.
In deze e-mail is tevens aan [NAAM] gevraagd welke kosten er door hem zijn gemaakt. Op
diezelfde dag heeft [NAAM] bij e-mail hierop gereageerd en gaf hij samengevat het volgende
aan:
. [NAAM] geeft aan dat hij ? 35,- heeft moeten betalen aan het Fietsdepot voor het
thuisbezorgen van zijn fiets.
.  Daarnaast heeft [NAAM] een nieuw kettingslot moeten aanschaffen van ? 69,-.
.  De hele bezwaarprocedure heeft [NAAM] nogal wat tijd heeft gekost en hij verneemt
graag welke kostenvergoeding hiertegenover staat.

Bij e- mail van 17 februari 2022 heeft [NAAM] het volgende aangegeven:
. [NAAM] geeft aan dat het een ABUS kettingslot betreft, maar dat hij hier helaas geen
factuur en/of bon meer van heeft.
.  Echter vindt [NAAM] het niet meer dan logisch dat het kettingslot vergoed wordt
aangezien nu erkend wordt dat zijn fiets onterecht is verwijderd.
. [NAAM] wil graag de aan het Fietsdepot betaalde thuisbezorgkosten van zijn fiets á ?
35,- en de kosten van het kettingslot á ? 69,-, in totaal ? 104,- vergoedt krijgen.

5. Juridisch kader
Ingevolge artikel 4.27 lid 2a Algemene plaatselijke verordening (APV) is het verboden om in een
door het college aangewezen gebied langer te parkeren dan een door het college te bepalen
periode. Het gebied binnen de Ring A10 (met uitzondering van Noord) is door het college
aangewezen als gebied waar een fiets niet langer dan zes weken op dezelfde plaats ongebruikt op
straat geparkeerd mag staan mag parkeren, zonder wezenlijke onderbreking.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

1 Gemeenteblad 13 maart 2020, nr. 65635, 'Besluit van burgemeester en wethouders van de gemeente Amsterdambetreffende
aanwijzing van stadsdeel Centrum als gebied met een maximale(brom-)fietsparkeerduur van zes weken, met uitzondering van
het gebied rond NS-station Amsterdam Centraal- de aanwijzing van gebied Leidseplein en omgeving als gebied waar fietsen en
bromfietsen uitsluitend geplaatst mogen worden in de voor die categorie bestemde parkeervoorzieningen'.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
De locatie Keizersgracht valt in het aangewezen gebied binnen de Ring A10 valt. In een gebied met
een maximale parkeerduur van zes weken krijgt de eigenaar vanaf de overschrijding van de
maximale parkeerduur een sticker, waarna de eigenaar zeven dagen de tijd krijgt om de
overtreding op te heffen. De sticker van de fiets halen of de fiets verplaatsen is niet voldoende om
verwijdering te voorkomen. De fiets moet gebruikt worden.

Uit het dossier en uit navraag bij Handhaving blijkt echter dat niet met zekerheid kan worden
vastgesteld dat de juiste procedure voor verwijdering is gevolgd. In dit specifieke geval adviseert
de commissie daarom het bezwaarschrift gegrond te verklaren. [NAAM] komt in beginsel in
aanmerking voor een kostenvergoeding.

6.2 Ten aanzien van de bezwaren
De commissie merkt op dat, nu het bezwaarschrift gegrond is, de bezwaren gericht tegen de
verwijdering van de fiets verder buiten beschouwing zullen worden gelaten.

6.3 Ten aanzien van de kosten
[NAAM] geeft aan dat hij ? 35,- heeft moeten betalen aan het Fietsdepot voor het
thuisbezorgen van zijn fiets. De commissie overweegt hiertoe het volgende.

Ten aanzien van de door [NAAM] aan het Fietsdepot betaalde thuisbezorgkosten wordt
overwogen dat [NAAM] alleen in aanmerking komt voor een vergoeding, indien blijkt dat niet
de juiste procedure voor verwijdering is gevolgd. Hiervan is sprake. De commissie adviseert
daarom het bedrag van ? 35,- voor het thuisbezorgen van de fiets te vergoeden.

[NAAM] heeft een nieuw kettingslot moeten aanschaffen van ? 69,-. [NAAM] geeft aan dat
het een ABUS kettingslot betreft, maar dat hij hier helaas geen factuur en/of bon meer van heeft.
Echter vindt [NAAM] het niet meer dan logisch dat het kettingslot vergoed wordt aangezien nu
erkend wordt dat zijn fiets onterecht is verwijderd. De commissie overweegt hiertoe het volgende.

Overwogen wordt dat [NAAM] in aanmerking komt voor de door hem verzochte vergoeding
voor het opengebroken kettingslot. Uit het constateringsformulier blijkt dat het kettingslot
betreft, welke ten behoeve van de verwijdering is opengebroken. [NAAM] heeft de geleden
kosten van het kettingslot niet onderbouwd met bewijsstukken. Nu [NAAM] geen
bewijsstukken heeft overgelegd, maar wel in aanmerking komt voor een vergoeding adviseert de
commissie om ? 35,00 te vergoeden voor het kettingslot.

De hele bezwaarprocedure heeft [NAAM] nogal wat tijd heeft gekost en hij verneemt graag
welke kostenvergoeding hier tegenover staat. De commissie overweegt hiertoe het volgende.

Overwogen wordt dat de tijd die iemand kwijt is met het schrijven van het bezwaar en alles wat
daaruit voortvloeit gevolg is van deelname aan het maatschappelijk verkeer. Uit de jurisprudentie
valt af te leiden dat de tijd die [NAAM] heeft gestoken in het opstellen en indienen van het
bezwaarschrift en de mogelijke frustratie dat het heeft veroorzaakt niet voor vergoeding in
aanmerking komen. 2

Gelet op het bovenstaande adviseert de commissie om een kostenvergoeding van ? 70,- toe te
kennen aan [NAAM]. [NAAM] heeft een kopie van zijn bankpas gestuurd. De toegekende
kostenvergoeding zal naar het daarop weergegeven rekeningnummer worden overgemaakt.

7. Conclusie
Op grond van het voorgaande is de commissie van oordeel dat het bezwaar gegrond is en dat het
bestreden besluit in stand dient te worden ingetrokken. [NAAM] komt in aanmerking voor een
gedeeltelijke kostenvergoeding van ? 70,-.

Adviseur,

Mevrouw [NAAM] Gerechtshof Den Haag 10 juni 2014, ECLI:NL:GHDHA:2014:213