Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.22.010819.001
Datum         27 oktober 2021
Onderwerp     Advies naar aanleiding van het bezwaarschrift van [NAAM] college,

1. Inleiding
Op 22 april 2022 heeft de handhaver, namens u, de fiets van [NAAM] (hierna: [NAAM]) verwijderd
van de locatie President Kennedylaan te Amsterdam en opgeslagen bij het Fietsdepot. De fiets stond
volgens het besluit langer dan zes weken onafgebroken op dezelfde plaats geparkeerd. Het besluit is
op 13 april 2022 bekendgemaakt. Tegen dit besluit is een bezwaarschrift ingediend.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De termijn voor het indienen van een bezwaarschrift bedraagt zes
weken na bekendmaking van het besluit. Een te laat ingediend bezwaarschrift wordt niet-
ontvankelijk verklaard, tenzij er een geldige reden voor het niet-tijdig indienen wordt aangevoerd.
Volgens geldende jurisprudentie is de sticker op de fiets het besluit. Het besluit is bekend gemaakt
op 13 april 2022. Tegen het besluit kon tot en met 25 mei 2022 een bezwaarschrift worden
ingediend. Het bezwaarschrift is ontvangen op 19 juni 2022.

Volgens vaste rechtspraak moet de betrokkene die pas na afloop van de bezwaartermijn bekend
wordt met de mogelijkheid daartegen bezwaar te maken, vanaf het moment dat hij daarvan
kennis heeft zo spoedig mogelijk, maar in ieder geval binnen twee weken bezwaar maken.1
Bezwaarde heeft dit niet gedaan. Daarmee staat vast dat het bezwaarschrift niet tijdig is
ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat de termijnoverschrijding hem niet aan te rekenen is.

In het bezwaarschrift heeft [NAAM] aangegeven als reden dat zij niet in staat was om bezwaar
te maken wegens haar gezondheid. Toen zij in goede gezondheid verkeerde heeft zij bezwaar
gemaakt.

1 Raad van State 11 december 2019, ECLI:NL:RVS:2019:4152.

De commissie merkt op dat op het kennisgevingsbesluit, die wordt overhandigd bij de
thuisbezorging van de fiets op 6 mei 2022, de uiterlijke termijn voor de bezwaarprocedure staat.
Pas op 19 juni 2022 heeft [NAAM] bezwaar gemaakt.

De commissie overweegt dat ziekte geen grond biedt om aan te kunnen nemen dat [NAAM]
gedurende de gehele bezwaartermijn niet in staat was om, al dan niet met hulp van derden, tijdig
een  bezwaarschrift  in  te  dienen.  Er  mag  worden  verwacht  dat [NAAM]  tijdens  periode  van
ziekte zijn of haar zaken op adequate wijze door een derde laat behartigen. Overwogen wordt dat
het voor risico voor [NAAM] hoort te blijven, als zij dit niet doet.

De commissie overweegt hiertoe dat er geen sprake is van een uitzonderlijke omstandigheid en
daarom is er ook geen sprake van een verschoonbare termijnoverschrijding.

Hierdoor is niet gebleken dat het [NAAM] niet aangerekend kan worden dat er niet tijdig
bezwaar is ingediend.

3. Advies
Op grond van het vorenstaande adviseert de commissie u:
.  Het bezwaarschrift van 19 juni 2022 ten aanzien van de fiets met barcode 1000627702 /
2022019286 niet-ontvankelijk te verklaren-
.  Het bestreden besluit in stand te laten.

Adviseur,

Mw. [NAAM]