Advies van de bezwaarschriftencommissie Juridisch Bureau

Aan           Het college van burgemeester en wethouders
Zaaknummer    JB 18.009420.001
Datum         15 oktober 2018
Onderwerp     Advies naar aanleiding van het bezwaarschrift van mevrouw [NAAM]

Geacht college,

1. Inleiding
Op 17 augustus 2018 heeft de handhaver, namens u, de fiets van mevrouw [NAAM]  (hierna:
bezwaarde) verwijderd van de locatie NS-Station Amsterdam CS (Stationsplein vak 16)  en
opgeslagen bij het Fietsdepot. De fiets van bezwaarde stond volgens het besluit niet geparkeerd in
de daarvoor bestemde voorziening. Het besluit is op 17 augustus 2018 bekendgemaakt.

Tegen dit besluit is een bezwaarschrift ingediend, welke is ontvangen op 2 oktober 2018. Bij brief van
3 oktober 2018 is de ontvangst van het bezwaarschrift bevestigd.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

De termijn voor het indienen van een bezwaarschrift is zes weken. De termijn vangt aan op de dag
waarop het besluit is bekend gemaakt. Volgens de uitspraak van 10 oktober 2016 van de
Rechtbank Den Haag1 is de sticker op de fiets het besluit. In het onderhavig geval is het besluit
bekendgemaakt op 17 augustus 2018. De termijn van het indienen van het bezwaarschrift ving aan
op 18 augustus 2018. Gelet op artikel 6:7 jo. 6:8 van de Algemene wet bestuursrecht (hierna: Awb)
was 29 september 2018 de laatste dag waarop het bezwaarschrift kon worden ingediend. Uit de
poststempel blijkt dat het bezwaarschrift op 1 oktober 2018 is aangeboden. Op 2 oktober 2018 is
het bezwaarschrift door het stadsdeel ontvangen. Derhalve is het bezwaarschrift niet tijdig
ingediend.

Vervolgens is de vraag of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde dient dan aan te tonen dat het haar niet aan te rekenen is, dat zij te laat is met haar
bezwaarschrift.

Bij brief van 3 oktober 2018 is bezwaarde in de gelegenheid gesteld om schriftelijk te laten weten
waarom het bezwaarschrift te laat is ingediend. [NAAM] heeft bij e-mailbericht van 7 oktober

1 Rb Den Haag, 10 oktober 2016, ECLI:NL:RBDHA:2016:12168.

2018 van deze gelegenheid gebruik gemaakt. In dit e-mailbericht gaf bezwaarde aan dat zij er in
eerste instantie niet van op de hoogte was dat zij een bezwaarschrift kon indienen tegen de
verwijdering van haar fiets. Pas op 1 oktober 2018 werd zij hierover ge√Ønformeerd door de
medewerker van het Fietsdepot die haar fiets kwam bezorgen. Op 11 oktober 2018 heeft
telefonisch contact met bezwaarde plaatsgevonden. [NAAM] legde tijdens dat gesprek uit dat
zij in de veronderstelling was dat zij binnen de termijn van zes weken een bezwaarschrift had
ingediend, omdat zij een andere datum waarop haar fiets verwijderd was in gedachten had.
Bezwaarde weet niet waarom zij de daadwerkelijke datum was vergeten. [NAAM] heeft verder
aangegeven dat zij op 17 augustus 2018 heeft opgemerkt dat de fiets was verwijderd.

De commissie overweegt dat uit de door bezwaarde gegeven toelichting niet is gebleken dat het
bezwaarde niet kan worden aangerekend dat zij niet tijdig bezwaar heeft ingediend. [NAAM]
gaf immers aan dat zij reeds op dezelfde dag waarop de fiets is verwijderd, te weten 17 augustus
2018, opmerkte dat haar fiets was verwijderd. Daarom had bezwaarde tijdig op de hoogte kunnen
en moeten zijn van het besluit. Gelet hierop en gelet op de omstandigheid dat bezwaarde haar
fiets pas op 1 oktober 2018 heeft laten bezorgen, dient voor haar rekening te blijven dat zij niet
tijdig bezwaar heeft ingesteld. [NAAM] had de datum van het besluit  kunnen achterhalen door
navraag te doen bij het Fietsdepot of Stadsdeel Centrum.

Gelet op het vorenstaande is de commissie van oordeel dat het bezwaarde kan worden
aangerekend dat niet tijdig bezwaar is ingediend. Derhalve is geen sprake van een verschoonbare
termijnoverschrijding.

3. Advies
Op grond van het voorgaande adviseert de commissie u:
-   het bezwaarschrift van 2 oktober niet-ontvankelijk te verklaren.

Adviseur,

[NAAM]