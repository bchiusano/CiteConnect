Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.20.003274.001
Datum        2 april 2020
Onderwerp    Advies naar aanleiding van het bezwaarschrift van [NAAM]

Geacht college,

1. Inleiding
Op 7 februari 2020 om 09:51 uur heeft de handhaver, namens u, de fiets van [NAAM] (hierna:
bezwaarde) verwijderd rond het gebied van het NS-station Amsterdam Centraal (Stationsplein) en
opgeslagen bij het Fietsdepot. De fiets van bezwaarde stond volgens het besluit niet geparkeerd in
de daarvoor bestemde voorziening. Het besluit is op 7 februari 2020 om 08:30 uur
bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  Het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  een kostenvergoeding van ? 2,86 toe te kennen en voor het overige af te wijzen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat hij bijna elke dag reist tussen Amsterdam en Rotterdam. Hij is
zich bewust van de overlast die fout geparkeerde fietsen kunnen geven en de regels die
gelden voor het parkeren van de fiets in het gebied rond het NS-station Amsterdam
Centraal.
. [NAAM] stelt dat hij zijn fiets heeft vastgemaakt aan een paal met een bord dat aangaf
'in de rekken/vakken'. De fiets van bezwaarde stond niet in de rekken, maar wel binnen
het vak. Naar aanleiding van het bord was bezwaarde daarmee in de veronderstelling dat
hij zijn fiets op een legitieme plek had geparkeerd, namelijk in een met witte streep
aangegeven vak.

. [NAAM] geeft aan dat, als het aangegeven vak niet als fietsparkeervak wordt
aangemerkt, hij dit als bijzonder verwarrend ervaart en op grond daarvan bezwaar wil
maken tegen de verwijdering van zijn fiets.
. [NAAM] benadrukt dat hij de fiets heeft geparkeerd op een plek waar het niemand in
de weg stond.

4. Horen van bezwaarde
Op 12 maart 2020 is er telefonisch contact geweest met bezwaarde. [NAAM] heeft door middel
van verschillende e-mails in de periode van 12 maart 2020 tot en met 31 maart 2020 aanvullende
informatie gestuurd. [NAAM] herhaalt hetgeen hij in zijn bezwaarschrift heeft aangegeven en
heeft daarnaast samengevat het volgende aangevoerd:
. [NAAM] geeft aan dat hij niet begrijpt waarom de fiets is verwijderd. [NAAM]
benadrukt dat hij zijn fiets aan een paal in een vak heeft geparkeerd. De paal was voorzien
van een bord waarop stond `in de rekken/vakken'. Hij was in de veronderstelling dat hij
zich had gehouden aan de op het bord aangegeven regels voor het parkeren van zijn fiets.
.  Toen bezwaarde ontdekte dat zijn fiets was verwijderd, heeft hij met verschillende
instanties contact gehad. [NAAM] kreeg lange tijd te horen dat zijn fiets niet door
Handhaving was verwijderd en dat de fiets mogelijk gestolen was. [NAAM] heeft eerst
met het Fietsdepot gebeld. Daarna heeft hij gebeld met de gemeente Amsterdam. Ook
heeft hij e-mailcontact gehad met het Juridisch Bureau. Vervolgens heeft hij contact
opgenomen met de politie om camerabeelden van de locatie op te vragen. Ook heeft
bezwaarde voor hulp contact gehad met de Fietsersbond Amsterdam. Tot slot heeft
bezwaarde contact gehad met een vriend voor juridisch advies.
. [NAAM] benadrukt dat hij de behandeling na de verwijdering van de fiets erg vervelend
vindt. Er werd namelijk lange tijd gezegd en volgehouden dat de fiets gestolen was en niet
door de gemeente Amsterdam was meegenomen. Het heeft bezwaarde een maand
gekost om de gemeente Amsterdam te overtuigen dat de fiets daadwerkelijk door
Handhaving was verwijderd. [NAAM] heeft ter onderbouwing van het bezwaar een e-
mailwisseling overlegd. [NAAM] vindt dat hem onrecht is aangedaan.
.  Het is volgens bezwaarde niet meer dan redelijk dat vanwege alle genoemde
omstandigheden de gemaakte kosten worden vergoed, zijnde de eventuele kosten aan
het Fietsdepot voor het ophalen van de fiets, de kosten voor een nieuw (ketting)slot, en
de kosten voor het openbaar vervoer in de periode dat bezwaarde geen gebruik heeft
kunnen maken van zijn fiets. [NAAM] geeft aan dat hij een maand lang gebruik moest
maken van vervangend vervoer om naar zijn werk te gaan. Hij werkt vier dagen per week.
[NAAM] heeft per e-mail een declaratieoverzicht van het openbaar vervoer overlegd.

5. Juridisch kader
Ingevolge artikel 4.27 lid 3 en 4 APV kan in het belang van de veiligheid en ter voorkoming van
hinder een gebied worden aangewezen waarin fietsen uitsluitend in de daarvoor bestemde
voorziening (lees: een fietsenrek of fietsparkeervak) mogen worden geparkeerd. Door het
intensief gebruik en hoge fietsparkeerdruk is het gebied rond het NS-station Amsterdam Centraal

door het college van burgemeester en wethouders aangewezen als gebied waarin het verboden is
om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod op buiten de rekken te
parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets staat naast een paal en een witte
lijn geparkeerd, maar niet in een daarvoor bestemde fietsparkeervoorziening. Voor een handhaver
is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 7 februari 2020 om 08:30 uur is aangebracht, en dat de fiets dezelfde dag om 09:51
uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Samengevat stelt bezwaarde dat hij zijn fiets heeft vastgemaakt aan een paal met een bord dat
aangaf 'in de rekken/vakken'. De fiets stond niet in de rekken, maar wel binnen het vak. Naar

1 Gemeenteblad van 3 mei 2016, nr 55896, 'Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

aanleiding van het bord was bezwaarde daarmee in de veronderstelling dat hij zijn fiets op een
legitieme plek had geparkeerd, namelijk in een met witte streep aangegeven vak. [NAAM]
geeft aan dat, als het aangegeven vak niet als fietsparkeervak wordt aangemerkt, hij dit als
bijzonder verwarrend ervaart en op grond daarvan bezwaar wil maken tegen de verwijdering van
zijn fiets. De commissie overweegt hiertoe het volgende.

Hoewel er rond het NS-station Amsterdam Centraal door middel van verschillende
informatieborden gewezen wordt op het verbod om buiten een daarvoor bestemde voorziening te
parkeren, wordt overwogen dat door middel van borden uitsluitend gewezen wordt op het verbod
om buiten de voorziening te parkeren. Het zijn niet de borden die het parkeerverbod in het leven
roepen. Het is de bevoegdheid in de APV en het Aanwijzingsbesluit die maken dat er een bepaald
regime geldt in het gebied. Het al dan niet aanwezig zijn van een bord doet daarom niet af aan de
geldende regels.2

De commissie merkt daarnaast op dat uit het constateringsformulier en de foto's die zijn gemaakt
bij de verwijdering van de fiets, blijkt dat de fiets buiten de fietsvoorziening is aangetroffen. De
fiets staat naast een paal en een witte lijn geparkeerd, maar niet in een daarvoor bestemde
fietsparkeervoorziening. De witte belijning rondom dit gebied van het NS-station Amsterdam-
Centraal is een afscheiding voor het eiland bij het station. Het betreft dus geen fietsparkeervak om
een fiets in te parkeren. Dat de natuurlijke inrichting van het gebied bij bezwaarde de
veronderstelling heeft gewekt dat het zou gaan om een dergelijk vak, is betreurenswaardig maar
maakt niet dat het als fietsparkeervak aangemerkt kan worden. Mede door de aanwezigheid van
fietsenrekken binnen de belijning is kenbaar gemaakt dat de fiets in een fietsenrek geparkeerd
dient te worden. De commissie volgt bezwaarde niet in zijn standpunt.

Ten overvloede merkt de commissie op dat op grond van artikel 4.2 van de APV het bovendien
verboden is om een fiets tegen een paal met een verkeers- of informatiebord te parkeren en vast
te maken.

[NAAM] benadrukt daarnaast dat hij de fiets heeft geparkeerd op een plek waar het niemand in
de weg stond. De commissie overweegt hiertoe het volgende.

De commissie twijfelt niet aan de goede intenties van bezwaarde. De plek waar bezwaarde zijn
fiets heeft geparkeerd, valt onder het aangewezen gebied. Dit betekent dat fietsen die buiten de
daarvoor bestemde parkeervoorziening staan geparkeerd, kunnen worden verwijderd. Het
veroorzaken van hinder of belemmering is hiervoor geen vereiste.

6.3 Ten aanzien van de klacht en kosten
[NAAM] geeft verder aan dat hij met verschillende instanties contact heeft gehad namelijk het
Fietsdepot, de gemeente Amsterdam, het Juridisch Bureau, de politie, de Fietsersbond
Amsterdam en een vriend. [NAAM] kreeg lange tijd te horen dat zijn fiets niet door Handhaving

2 Raad van State 2 juli 2014, ECLI:NL:RVS:2014:2398.

was verwijderd en dat de fiets mogelijk gestolen was. [NAAM] benadrukt dat hij de behandeling
na de verwijdering van de fiets erg vervelend vindt. Het heeft bezwaarde een maand gekost om de
gemeente Amsterdam te overtuigen dat de fiets daadwerkelijk door Handhaving was verwijderd.
[NAAM] heeft ter onderbouwing van het bezwaar een e-mailwisseling overlegd. [NAAM]
vindt dat hem onrecht is aangedaan.

Bewaarde vindt het niet meer dan redelijk dat vanwege alle genoemde omstandigheden zijn
gemaakte kosten worden vergoed, zijnde de eventuele kosten aan het Fietsdepot voor het
ophalen van de fiets, de kosten voor een nieuw (ketting)slot, en de OV kosten in de periode dat
bezwaarde geen gebruik heeft kunnen maken van zijn fiets. [NAAM] geeft aan dat hij een
maand lang gebruik moest maken van vervangend vervoer om naar zijn werk te gaan. Hij werkt
daar vier dagen per week. De commissie overweegt hiertoe het volgende.

Het is betreurenswaardig dat bezwaarde de behandeling na de verwijdering van zijn fiets op
aangegeven wijze heeft ervaren en dat zijn fiets voor een langere periode niet werd gevonden. Dit
leidt er echter niet toe dat de bezwaren van bezwaarde gehonoreerd kunnen worden. Wel acht de
commissie het in dit specifieke geval redelijk dat bezwaarde een vergoeding ontvangt voor de
kosten die hij heeft gemaakt in de periode waarin werd gesteld dat de fiets niet door Handhaving
was meegenomen.

Ten aanzien van de administratiekosten van het Fietsdepot en het opengebroken slot wordt
overwogen dat bezwaarde alleen in aanmerking komt voor een vergoeding, indien blijkt dat niet
de juiste procedure voor verwijdering is gevolgd. Hiervan is geen sprake. Hoewel het
betreurenswaardig is dat bezwaarde zijn slot niet meer kan hergebruiken, leidt dit niet tot een
kostenvergoeding. Ten overvloede wordt nog opgemerkt dat toekomstige en (nog) niet gemaakte
kosten, niet voor een vergoeding in aanmerking komen.

Voor de kosten voor het openbaar vervoer heeft bezwaarde per e-mail een declaratieoverzicht
gestuurd waaruit blijkt dat op 8 en 9 februari 2020 en 15 maart 2020 kosten zijn gemaakt met het
openbaar vervoer voor een totaalbedrag van ? 5,54.  De commissie merkt op dat de behandelend
medewerker op 12 maart 2020 telefonisch contact heeft opgenomen met bezwaarde en
bezwaarde heeft gewezen op het feit dat zijn fiets was gevonden en dat deze bij het Fietsdepot
kon worden opgehaald of kon worden bezorgd. De commissie acht het daarom redelijk om alleen
de kosten van 8 en 9 februari 2020 te vergoeden.

Gelet op het bovenstaande adviseert de commissie om een kostenvergoeding van ? 2,86 toe te
kennen aan bezwaarde. [NAAM] wordt de gelegenheid geboden om een foto of kopie van zijn
bankpas in kleur toe te sturen, waarop de naam en het rekeningnummer van bezwaarde duidelijk
leesbaar zijn. [NAAM] kan de genoemde documenten sturen naar
juridischbureau.bezwaren@amsterdam.nl om de kostenvergoeding te ontvangen.

7. Conclusie
Op grond van het voorgaande is de commissie van oordeel dat het bezwaar ongegrond is en dat het

bestreden besluit in stand dient te blijven. [NAAM] komt in aanmerking voor een gedeeltelijke
kostenvergoeding van ? 2,86.

Adviseur,

Mw. [NAAM]