Advies van de bezwaarschriftencommissie Juridisch Bureau

Aan           Het college van burgemeester en wethouders van Amsterdam
Zaaknummer    JB.19.011144.001
Datum         4 oktober 2019
Onderwerp     Advies naar aanleiding van het bezwaarschrift van mevrouw [NAAM]
Maarel

Geacht college,

1. Inleiding
Op  5  juni  2019  om  08:02  uur  heeft  de  handhaver,  namens  u,  de  fiets  van  mevrouw  M.C.  van  der
Maarel  (hierna:  bezwaarde)  verwijderd  van  de  locatie  Gustav  Mahlerplein  te  Amsterdam  en
opgeslagen  bij  het  Fietsdepot.  De  fiets  van  bezwaarde  stond  volgens  het  besluit  buiten  een
fietsparkeervoorziening geparkeerd. Het besluit is op 5 juni 2019 om 07:00 uur bekendgemaakt.

Tegen dit besluit is een bezwaarschrift ingediend. Het bezwaarschrift is online ingediend op 18 juli
2019. Bij brief van 29 juli 2019 is de ontvangst van het bezwaarschrift bevestigd.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Het besluit is bekend gemaakt op 5 juni 2019 om 07:00 uur. De termijn voor het indienen van het
bezwaarschrift ving aan op  6 juni 2019. Volgens geldende jurisprudentie1 is de sticker op de fiets
het besluit. Gelet op artikel 6:7 jo. 6:8 van de Algemene wet bestuursrecht (hierna: Awb) was 17 juli
2019 de laatste dag waarop het bezwaarschrift kon worden ingediend. Het bezwaarschrift is online
ingediend op 18 juli 2019. Daarmee staat vast dat het bezwaarschrift niet tijdig is ingediend.

De  vraag  is  vervolgens  of  de  termijnoverschrijding  verschoonbaar  is  te  achten.  Slechts  in  zeer
bijzondere  gevallen  wordt  het  bezwaarschrift  bij  te  late  indiening  in  behandeling  genomen.
Bezwaarde  moet  dan  aantonen  dat  het  haar  niet  aan  te  rekenen  is,  dat  zij  te  laat  is  met  haar
bezwaarschrift.

Bij  brief  van  29  juli  2019  is  bezwaarde  in  de  gelegenheid  gesteld  om  schriftelijk  te  laten  weten
waarom het bezwaarschrift te laat is ingediend. Bezwaarde heeft geen gebruik gemaakt van deze
mogelijkheid. Hierdoor is niet gebleken dat het bezwaarde niet aangerekend kan worden dat er
niet tijdig bezwaar is ingediend.

1 Rb. Den Haag 10 oktober 2016, ECLI:NL:RBDHA:2016:12168.

3. Schade
Voor  de  volledigheid  wilt  de  commissie  nog  opmerken  dat  bezwaarde  heeft  verzocht  om  een
schadevergoeding van de fietsstandaard. Zij stelt dat deze kapotte fietsstandaard te wijten is aan
de  fietsverwijdering.  Op  27  augustus  2019  heeft  de  commissie  bezwaarde  in  de  mogelijkheid
gesteld  om  aannemelijk  te  maken  dat  de  geleden  schade  te  wijten  is  aan  de  fietsverwijdering.
Bezwaarde  heeft  op  12  september  2019  laten  weten  dat  zij  inmiddels  de  standaard  heeft  laten
maken en geen foto van de kapotte standaard meer kan sturen. Zij stelt dat een medewerker van
de gemeente Amsterdam die haar standaard heeft vastgemaakt met een tie-wrap het verhaal kan
beamen.

Bezwaarde is nogmaals op 16 september 2019 in de gelegenheid gesteld om nadere bewijsstukken
aan  te  leveren,  zoals  bijvoorbeeld  de  reparatie  bon.  Bezwaarde  heeft  tot  op  heden  niet
gereageerd.

De commissie overweegt daartoe dat bezwaarde niet heeft kunnen onderbouwen dat de schade
aan  haar  standaard  te  wijten  is  aan  de  fietsverwijdering.  De  enkele  stelling  dat  deze  schade  is
ontstaan tijdens de verwijdering van de fiets is hier op zichzelf onvoldoende om aannemelijk te
maken dat dit daadwerkelijk zo is.

De commissie adviseert om geen schadevergoeding toe te kennen.

4. Advies
Op grond van het vorenstaande adviseert de commissie u:
-  Het bezwaarschrift niet-ontvankelijk te verklaren.

Adviseur,

Mevrouw [NAAM]