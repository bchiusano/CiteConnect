Advies van de bezwaarschriftencommissie Juridisch Bureau
Aan           Het college van burgemeester en wethouders van de gemeente Amsterdam
Zaaknummer    JB.20.015319.001
Datum         2 december 2020
Onderwerp     Advies naar aanleiding van het bezwaarschrift van [NAAM]

Geacht college,

1. Inleiding
Op 14 september 2020 om 11:42 uur heeft de handhaver, namens u, de fiets van de heer [NAAM]
(hierna: bezwaarde) verwijderd van de locatie Kinkerstraat te Amsterdam en opgeslagen bij het
Fietsdepot. De fiets van bezwaarde stond volgens het besluit niet geparkeerd in de daarvoor
bestemde voorziening. Het besluit is op 14 september 2020 om 09:53 uur bekendgemaakt. Tegen dit
besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] geeft aan dat zijn fiets tussen de hekjes stond-
. [NAAM] woont op de Kinkerstraat en zet de fiets altijd zo neer-
. [NAAM] geeft aan dat op de foto is te zien dat de fiets goed stond.

4. Horen van bezwaarde
Op 19 november 2020 is er telefonisch contact geweest met bezwaarde [NAAM] heeft
ingestemd met telefonisch horen. [NAAM] heeft samengevat het volgende aangevoerd:
. [NAAM] geeftaf aan dat zijn fiets vaker wordt weggehaald.
. [NAAM] verteltde dat er 10 meter verderop een kruisje op de weg staat waar je niet
mag parkeren. [NAAM] geeftaf aan dat het heel onduidelijk staat aangegeven.
. [NAAM] stelt gaf aan dat hij zijn fiets altijd tussen de nietjes zet, maar dat iemand
anders hem er ook weleens uithaalt en daar kan hij nietks aan doen. [NAAM] vindt het
belachelijk dat zijn fiets is weggeknipt.
. [NAAM] geeftgaf aan dat er veel te weinig plekken zijn in de Kinkerstraat. [NAAM]
geeft af aan dat hij in de Kinkerstraat woont en dat hij nergens zijn fiets kwijt kan.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek, fietsnietje of
fietsparkeervak) mogen worden geparkeerd. Door het intensief gebruik en hoge fietsparkeerdruk
is het gebied rond de Kinkerstraat door het college van burgemeester en wethouders aangewezen
als gebied waarin het verboden is om fietsen buiten de daarvoor bestemde voorzieningen te
parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het gebied rond de Kinkerstraat
gebruik maken de ruimte te geven. Door middel van informatieborden wordt gewezen op het
verbod om buiten de rekken te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond tussen twee (bezette)
fietsnietjes geparkeerd. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

1 Gemeenteblad 18 september 2018, nr. 197814, 'Uitvoering van een gebiedsaanwijzing op grond van 
art. 4, lid 3 Algemene Plaatselijke Verordening APV ter beperking van het (brom) fietsparkeren in de 
openbare ruimte in het belang van de veiligheid en ter voorkoming van hinder, gemeente Amsterdam'.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 14 september 2020 om 09:53 uur is aangebracht, om 09:55 uur is ingevoerd in het
systeem en dat de fiets diezelfde dag om 11:42 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] geeft aan dat het heel onduidelijk staat aangegeven. De commissie overweegt hiertoe
als volgt.

Door  middel  van  informatieborden  wordt  uitsluitend  gewezen  op  het  verbod  om  buiten  de
voorziening te parkeren. Het zijn het niet de borden die het parkeerverbod in het leven roepen.
Het is de bevoegdheid in de APV en het Aanwijzingsbesluit die maken dat er een bepaald regime
geldt  in  het  gebied.  Het  al  dan  niet  aanwezig  zijn  van  een  bord  doet  daarom  niet  af  aan  de
geldende regels, waarbij wordt verwezen naar de uitspraak van de Afdeling bestuursrechtspraak
van de Raad van State van 2 juli 2014.2

[NAAM] geeft aan dat hij zijn fiets altijd tussen de nietjes zet, maar dat iemand anders hem er
ook weleens uithaalt en daar kan hij niks aan doen. [NAAM] vindt het belachelijk dat zijn fiets is
weggeknipt. De commissie overweegt hiertoe als volgt.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets tussen twee (bezette) fietsnietjes in staat geparkeerd, en dus buiten de voorziening, is
aangetroffen. Een fietsnietje is bedoeld voor twee2 fietsen, één fiets aan de linker- en één fiets
rechterkant. De fietsnietjes waren aan beide kanten bezet. Voor de handhaver is bepalend hoe hij
de fiets aantreft. Het komt helaas voor dat geplaatste fietsen eruit worden gehaald zodat iemand
anders zijn of haar fiets op die plek kan zetten. Hoe vervelend dit voor bezwaarde ook is, het is zijn
verantwoordelijkheid om de fiets zo te stallen dat dit niet kan gebeuren. Ook als een (ketting)slot
gebruikt wordt om de fiets aan het rek te bevestigen, moet dat slot zó bevestigd worden dat niet
te veel ruimte bestaat om de fiets uit het rek te halen.

[NAAM] geeft aan dat er te weinig fietsparkeerplekken zijn in de Kinkerstraat, waardoor hij
nergens zijn fiets kwijt kan. De commissie overweegt hiertoe als volgt.

Overwogen wordt dat indien er op de betreffende locatie geen vrije plek voorhanden is, dit nog
niet betekent dat een fiets buiten het rek mag worden geplaatst. Vaak is er in de nabije omgeving
nog wel een voorziening waar wel ruimte is om de fiets te parkeren. De commissie merkt op dat
op de website https://www.amsterdam.nl/parkeren-verkeer/fiets/parkeren/ ook de parkeerplekken
voor fietsen zijn weergegeven. De fiets kan bijvoorbeeld worden neergezet in een fietsenstalling of
fietsenrek op wat meer afstand van de locatie. Ook kan de fiets geparkeerd worden op een locatie
waar het verbod buiten voorziening parkeren niet geldt.

2 Raad van State 2 juli 2014, ECLI:NL:RVS:2014:2398.

Daarbij wordt er hard gewerkt aan het uitbreiden van fietsenstallingen op bekende knelpunten. In
2020 zullen er 40.000 extra stallingsplekken zijn ten opzichte van 2015. Een deel hiervan is thans
reeds gerealiseerd.3

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden  besluit  in  stand  dient  te  blijven. [NAAM]  komt  niet  in  aanmerking  voor  een
kostenvergoeding.

Adviseur,
Mw. [NAAM] Gemeente Amsterdam, 'Kader Fietsparkeren: meer plek in het rek', 22 mei 2015, 
https://www.amsterdam.nl/parkeren-verkeer/fiets/kader-fietsparkeren