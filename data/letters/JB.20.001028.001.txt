Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.20.001028.001
Datum         27 februari 2020
Onderwerp     Advies naar aanleiding van het bezwaarschrift van [NAAM] college,

1. Inleiding
Op 12 januari 2020 om 12:46 uur heeft de handhaver, namens u, de fiets van [NAAM] (hierna:
bezwaarde) verwijderd uit het gebied rond het Leidseplein (Lijnbaansgracht), en opgeslagen bij het
Fietsdepot. De fiets van bezwaarde stond volgens het besluit niet geparkeerd in de daarvoor
bestemde voorziening. Het besluit is op 12 januari 2020 om 11:00 uur bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat hij zijn fiets op 12 januari 2020 om 11:00 uur op de daartoe
aangewezen plek geparkeerd heeft aan de Leidsekade tegenover het Cinecenter. Rond
13:00 uur diezelfde dag was de fiets verwijderd door Handhaving.

4. Horen van bezwaar de
Op 27 februari 2020 is er telefonisch contact geweest met bezwaarde. Hij  heeft tijdens dat
gesprek kort samengevat het volgende benadrukt:
. [NAAM] geeft aan dat hij heel erg verrast was toen zijn fiets weggehaald was. Hij had
zijn fiets op een fietsparkeerboot gezet. Toen hij zijn fiets parkeerde zag hij een team van
Handhaving met een laadkar staan. [NAAM] begrijpt niet waarom hij niet alvorens hij

zijn fiets parkeerde, gewaarschuwd is door Handhaving, nu zijn voornemens waren de
fietsen van de boot te verwijderen-
. [NAAM] geeft aan dat hij nog gekeken had naar een bord dat de regels aangaf, maar
die was er niet. Er stond ook nergens dat hij zijn fiets in een wielsleuf diende te zetten.
Daarnaast heeft bezwaarde dit later niet in de verordening op grond waarvan de fiets is
verwijderd, of op internet teruggevonden-
. [NAAM] voert aan dat de boot prop vol met fietsen stond. Hij moest zijn fiets er wel
tussen zetten. Er was namelijk geen andere plek-
. [NAAM] geeft aan dat het hem niet om het geld gaat maar dat het een principekwestie
is. De regeling schiet het doel voorbij volgens bezwaarde. Je doet je best je fiets juist te
parkeren en toch wordt je fiets verwijderd.

5. Juridisch kader
Ingevolge artikel 4.27 lid 3 en 4 APV kan in het belang van de veiligheid en ter voorkoming van
hinder een gebied worden aangewezen waarin fietsen uitsluitend in de daarvoor bestemde
voorziening (lees: een fietsenrek/ fietsvak/ fietsnietje) mogen worden geparkeerd. Door het
intensief gebruik en hoge fietsparkeerdruk is het gebied rond het Leidseplein door het college van
burgemeester en wethouders aangewezen als gebied waarin het verboden is om fietsen buiten de
daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het gebied gebruik maken de ruimte
te geven. Door middel van informatieborden wordt gewezen op het verbod om buiten een daartoe
aangewezen voorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets niet in een daartoe aangewezen voorziening geparkeerd stond. De fiets stond met het
voorwiel naast de daarvoor bedoelde wielsleuf geparkeerd. De fiets stak hierdoor in zijn geheel
een stuk uit. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

1 Gemeenteblad van 3 mei 2016, nr 55896, 'Aanwijzen gebieden bij NS-stations met maximale fietsparkeerduur en
vaststellen Handboek Fietsparkeren'.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van een uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto's blijkt dat de fiets voorzien was van een sticker. Uit het constateringsformulier blijkt
dat de sticker op 12 januari 2020 om 11:00 uur is aangebracht, om 11:11 uur is ingevoerd en dat de
fiets diezelfde dag om 12:11 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de [NAAM] geeft aan dat hij zijn fiets op 12 januari 2020 om 11:00 uur op de daartoe aangewezen
plek geparkeerd heeft aan de Leidsekade tegenover het Cinecenter. Rond 13:00 uur diezelfde dag
was de fiets verwijderd door Handhaving. Hiertoe wordt het volgende overwogen.

Herhaald wordt dat uit het constateringsformulier en de foto's die zijn gemaakt bij de verwijdering
van de fiets, blijkt dat de fiets niet in een daartoe aangewezen voorziening geparkeerd stond. De
fiets stond met het voorwiel naast de daarvoor bedoelde wielsleuf geparkeerd. De fiets stak
hierdoor in zijn geheel een stuk uit. Voor een handhaver is bepalend hoe hij de fiets aantreft.
Tegen deze achtergrond wordt het bezwaar van bezwaarde niet door de commissie gevolgd.

Bezwaarde geeft aan dat hij heel erg verrast was toen zijn fiets weggehaald was. Hij had zijn fiets
op een fietsparkeerboot gezet. Toen hij zijn fiets parkeerde zag hij een team van Handhaving met
een laadkar staan. [NAAM] begrijpt niet waarom hij niet alvorens hij zijn fiets parkeerde,
gewaarschuwd is door Handhaving, nu zijn voornemens waren de fietsen van de boot te
verwijderen. De commissie overweegt hiertoe het volgende.

Het is begrijpelijk dat bezwaarde het als teleurstellend heeft ervaren dat hij niet is gewaarschuwd
over  voornemen  van  Handhaving  om  te  handhaven  voordat  hij  zijn  fiets  parkeerde.  Dit  leidt  er
echter  niet  toe  dat  de  bezwaren  van  bezwaarde  gehonoreerd  kunnen  worden.  De  plek  waar
bezwaarde zijn fiets heeft geparkeerd, valt immers onder het aangewezen gebied. Dit betekent
dat  fietsen  die  buiten  de  daarvoor  bestemde  parkeervoorziening  staan  geparkeerd,  kunnen
worden verwijderd.

Bezwaarde geeft aan dat hij nog gekeken had naar een bord dat de regels aangaf, maar die was er
niet. Er stond ook nergens dat hij zijn fiets in een wielsleuf diende te zetten. Daarnaast heeft
bezwaarde dit later niet in de verordening op grond waarvan de fiets is verwijderd, of op internet
teruggevonden.

Het is vervelend dat bezwaarde niet op de hoogte was van de geldende regeling waardoor hij zijn
fiets  buiten  de  voorziening  geparkeerd  heeft.  Door  middel  van  informatieborden  wordt  echter
uitsluitend gewezen op het verbod om buiten de rekken te parkeren. Het zijn het niet de borden
die  het  parkeerverbod  in  het  leven  roepen.  Het  is  de  bevoegdheid  in  de  APV  en  het
Aanwijzingsbesluit  die  maken  dat  er  een  bepaald  regime  geldt  in  het  gebied.  Het  al  dan  niet
aanwezig zijn van een bord doet daarom niet af aan de geldende regels.2

Bezwaarde voert aan dat de boot prop vol met fietsen stond. Hij moest zijn fiets er wel tussen
zetten. Er was namelijk geen andere plek. De commissie overweegt hiertoe het volgende.

Dat er op de betreffende locatie geen vrije plek voorhanden was, betekent nog niet dat een fiets
buiten het rek mag worden geplaatst. Vaak is er in de nabije omgeving nog wel een voorziening
waar wel ruimte is om de fiets te parkeren.

Bezwaarde geeft aan dat het hem niet om het geld gaat maar dat het een principekwestie is. Je
doet je best je fiets juist te parkeren en toch wordt je fiets verwijderd. De regeling schiet het doel
voorbij volgens bezwaarde. Hiertoe wordt het volgende overwogen.

De commissie twijfelt niet aan de goede intenties van bezwaarde. Ook betwist de commissie niet
dat bezwaarde zijn uiterste best gedaan heeft om een parkeerplek te vinden voor zijn fiets. Dit
leidt er echter niet toe dat de bezwaren van bezwaarde gehonoreerd kunnen worden.

7  Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden  besluit  in  stand  dient  te  blijven. [NAAM]  komt  niet  in  aanmerking  voor  een
kostenvergoeding.

Adviseur,

[NAAM] Raad van State 2 juli 2014, ECLI:NL:RVS:2014:239