Advies van de bezwaarschriftencommissie Juridisch Bureau

Aan:               Het College van burgemeesters en wethouders
Octopus-nummer:    JB.18.004564.001
Datum:             10 juli 2018
Onderwerp:         Advies naar aanleiding van het bezwaarschrift ingediend door de
mevrouw [NAAM],

1. Inleiding
Op 5 juni 2018 heeft de handhaver, namens u, de fiets van mevrouw [NAAM] (hierna:
bezwaarde) verwijderd van de locatie NS-Station Amsterdam CS (De Ruyterkade vak 14) en
opgeslagen bij het Fietsdepot. De fiets van bezwaarde stond volgens het besluit niet geparkeerd in
de daarvoor bestemde voorziening. Het besluit is volgens het constateringsformulier op 5 juni
2018 bekendgemaakt.

Tegen dit besluit is tijdig een bezwaarschrift ingediend. Bij brief van 21 juni 2018 is de ontvangst
van het bezwaarschrift bevestigd, waarbij het constateringsformulier is meegestuurd.

2. Advies
Ik adviseer u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  het verzoek om kostenvergoeding af te wijzen.

Hieronder leest u hoe ik tot dit advies ben gekomen.

3. De bezwaren
Samengevat luiden de bezwaren in het bezwaarschrift als volgt:
- [NAAM] kwam vanaf de IJpleinpont op NS-Station Amsterdam CS aan, vanwaar zij met de
trein naar werk ging. `s Avonds zou zij met de NDSMpont naar de Molenwijk gaan-
- [NAAM] heeft haar fiets op De Ruyterkade achter een elektriciteitskastje neergezet-
-  Er stond nergens met borden aangegeven dat er op de desbetreffende locatie geen fietsen
neergezet mogen worden-
-  De fiets stond niemand in de weg-
-  Op de fietspont was, behalve bovenin, geen stallingsplek meer. [NAAM] haar fiets is te
zwaar om bovenin te stallen-
- [NAAM] verzoekt om bewijsstukken-
- [NAAM] verzoekt om vergoeding van de door haar geleden schade.

4. Horen van bezwaarde
Op 4 juli 2018 heeft er telefonisch contact plaatsgevonden met bezwaarde. Kort samengevat heeft
zij haar bezwaren als volgt toegelicht:
- [NAAM] gaat vaker met de fiets naar NS-station Amsterdam CS, maar parkeert haar fiets
dan meestal aan de andere zijde van het NS-station-
- [NAAM] kwam vanaf de IJpleinpont aan in van het gebied rondom het NS-Station
Amsterdam CS-
- [NAAM] heeft eerst geprobeerd haar fiets te parkeren op de fietspont. Zij kon hier echter
haar fiets niet kwijt, omdat de onderste rekken allemaal vol waren. [NAAM] kan haar fiets
alleen in de onderste rekken zetten, vanwege het gewicht van haar fiets-
-  Vervolgens heeft bezwaarde haar fiets neergezet verderop op De Ruyterkade achter een
elektriciteitskastje-
-  Op deze plek veroorzaakte de fiets geen hinder voor voorbijgangers en dergelijke-
- [NAAM] stelt dat zij niet door middel van borden of anderszins is gewezen op het gegeven
dat op de desbetreffende locatie een verordening van kracht is die parkeren buiten de
voorziening verbied. [NAAM] geeft aan dat zij hierdoor niet had kunnen weten dat zij haar
fiets in overtreding parkeerde. Op de fietspont heeft bezwaarde wel borden met de tekst
`parkeren in de rekken/vakken' gezien.

5. Juridisch kader
Ingevolge artikel 4.27, lid 3 en 4 Algemene Plaatselijke Verordening (APV) kan in het belang van de
veiligheid en ter voorkoming van hinder een gebied worden aangewezen waarin fietsen uitsluitend
in de daarvoor bestemde voorziening (lees: een fietsenrek) mogen worden geparkeerd. Door het
intensief gebruik en hoge fietsparkeerdruk is het gebied rond het NS-station Amsterdam CS door
het college van burgemeester en wethouders aangewezen als gebied waarin het verboden is om
fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25  en artikel 5:29 van de Algemene
wet bestuursrecht. Op grond hiervan kunt u een overtreding zelf beëindigen door het meevoeren
en opslaan van de fiets, nadat u de betrokkene in de gelegenheid heeft gesteld zelf de overtreding
op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

1 Gemeenteblad van 3 mei 2016,nr 55896,  'Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de rekken
te parkeren.

Bezwaarde geeft aan dat zij haar fiets op de Ruyterkade achter een elektriciteitskastje heeft
neergezet. Uit het constateringsformulier en de foto's die zijn gemaakt bij de verwijdering van de
fiets, blijkt dat de fiets niet in een fietsvoorziening (fietsenrek/vak) stond geparkeerd. Overtreding
van artikel 4.27 lid 4 APV staat hiermee vast en daarmee ook de bevoegdheid om de fiets van
bezwaarde te verwijderen.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen. Uit het
constateringsformulier en de foto's die zijn gemaakt bij de verwijdering van de fiets blijkt dat de
sticker op 5 juni 2018 om 9:20 uur is aangebracht, en dat de fiets op 5 juni 2018 om 13:06 uur is
verwijderd.

Hieruit volgt dat u de juiste procedure heeft gevolgd bij het verwijderen van de fiets.

Bezwaarde heeft aangevoerd dat zij niet door middel van borden of anderszins is gewezen op het
gegeven dat op de desbetreffende locatie een verordening van kracht is die parkeren buiten de
voorzieningen verbied. De commissie overweegt hiertoe het volgende.

Het zijn niet de borden die het parkeerverbod in het leven roepen. Door middel van borden wordt
uitsluitend gewezen op het verbod om buiten de voorziening te parkeren. Het is de bevoegdheid in
de APV en het Aanwijzingsbesluit die maken dat er een bepaald regime geldt in het gebied. Het al
dan niet aanwezig zijn van een bord doet daarom niet af aan de geldende regels, waarbij wordt
verwezen naar de uitspraak van de Afdeling bestuursrechtspraak van de Raad van State van 2 juli
2014 (ECLI:NL:RVS:2014:2398). Bovendien mag van een verkeersdeelnemer verwacht worden dat
hij onderzoek doet naar de ter plaatse geldende verkeerssituatie. Dat bezwaarde heeft nagelaten
om zich te oriënteren op de geldende regels, komt voor haar rekening.

Bezwaarde heeft aangevoerd dat haar fiets niet hinderlijk geparkeerd stond. De commissie
overweegt hiertoe het volgende.

In het aangewezen gebied is het verboden om fietsen buiten een parkeervoorziening te plaatsen.
Het veroorzaken van hinder is geen vereiste voor het verwijderen van fietsen die buiten de
voorziening staan geparkeerd. Dat bezwaarde haar fiets vlak achter een elektriciteitskastje heeft
gezet en de doorgang niet belemmerde, maakt dit niet anders.

Bezwaarde heeft aangevoerd zij eerst heeft geprobeerd haar fiets te parkeren op de fietspont,
maar deze daar niet kwijt kon omdat alle onderste rekken vol waren. De commissie overweegt
hiertoe het volgende.

Dat er op de betreffende locatie geen vrije plek voorhanden was, betekent nog niet dat de fiets
buiten de voorziening mag worden geplaatst. Dat bezwaarde haar fiets vanwege het gewicht
daarvan niet in de bovenste rekken kan parkeren ontslaat haar ook niet van het verbod om een
fiets buiten de voorziening te parkeren. Bovendien is bij de Oostelijke onderdoorgang
van het station, bij het aidsmonument, een fietsenvak (met witte lijnen gemarkeerd gebied)
ingericht wat speciaal bedoeld is voor onder andere fietsen met een afwijkende omvang. Verder is
het ook mogelijk om de fiets te parkeren op de Oosterdokstraat, waar ook fietsenvakken zijn.

Nu is gebleken dat de overtreding vast staat, de juiste procedure is gevolgd en de bezwaren niet
worden gevolgd, wordt geconcludeerd dat bezwaarde niet in aanmerking komt voor vergoeding
van de door haar geleden schade.

7. Conclusie
Op grond van het voorgaande is de commissie van oordeel dat het bezwaar ongegrond is en dat
het bestreden besluit in stand dient te blijven. [NAAM] komt niet in aanmerking voor
vergoeding van de door haar geleden schade.

Adviseur,

[NAAM]