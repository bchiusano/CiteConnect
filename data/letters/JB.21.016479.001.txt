Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.21.016479.001
Datum        7 januari 2022
Onderwerp    Advies naar aanleiding van het bezwaarschrift van [NAAM] college,

1. Inleiding
Op 25 augustus 2021 heeft de handhaver, namens u, de fiets van [NAAM] (hierna:
bezwaarde) verwijderd van de locatie Pieter van der Doesstraat te Amsterdam en opgeslagen bij
het Fietsdepot. De fiets stond volgens het besluit langer dan zes weken ongebruikt op dezelfde
locatie geparkeerd. Het besluit is op 28 juli 2021 bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat zijn fiets door Handhaving is verwijderd omdat de fiets volgens
het besluit 42 dagen niet gebruikt zou zijn. Dit is volgens [NAAM] niet waar. Op het
besluit staat bij zowel de stickerdatum als bij de ophaaldatum de datum van 25 augustus
2021 weergegeven. [NAAM] stelt dat de echte stickerdatum 28 juli 2021 is en dat de
datums dus niet overeenkomen. Daarnaast geeft [NAAM] aan dat op basis van deze
datums er in geen enkel geval sprake is van een periode van 42 dagen waarin de fiets
ongebruikt zou zijn.
. [NAAM] geeft aan dat hij in het weekend van 31 juli 2021 in Amsterdam is geweest en
dat hij werd gewaarschuwd dat Handhaving stickers op fietsen aan het plakken was.
Hierop heeft [NAAM] meteen zijn fiets gecontroleerd. [NAAM] stelt dat er op de

fietsen die naast zijn fiets stonden wel een sticker was geplakt, maar dat hij op zijn fiets
geen sticker kon vinden.
. [NAAM] denkt dat Handhaving op een later moment onterecht of per ongeluk een
verkeerde datum op de sticker heeft gezet of dat een buurtgenoot misschien de sticker
van zijn of haar fiets heeft verwijderd en deze op de fiets van [NAAM] heeft geplakt. De
sticker is volgens [NAAM] namelijk slecht geplakt en ziet er hergebruikt uit.
. [NAAM] geeft ook nog aan dat hij zijn fiets, op zijn vakantie van drie en een halve week
na, dagelijks wordt gebruikt. Daarnaast stond de fiets keurig in het fietsenrek geparkeerd
en met een kettingslot aan het fietsenrek vastgemaakt. Ook zat er nog een normaal
fietsslot op de fiets.
. [NAAM] wil graag de aan het Fietsdepot betaalde thuisbezorgkosten á ? 35,- en de
kosten van het opengebroken slot á ? 12,50, vergoedt krijgen.

4. Horen van [NAAM]
Bezwaarde is bij e-mail van 21 december 2021 in de gelegenheid gesteld om zijn bezwaarschrift
telefonisch of schriftelijk nader toe te lichten. [NAAM] heeft op 22 december 2021 per e-mail
een reactie hierop aangegeven. Hij gaf samengevat het volgende aan:
. [NAAM] geeft aan dat zijn fiets een oude fietsband heeft en dat de band daarom in de
zomer als het erg warm weer is, vaker leegloopt. Ten tijde van de verwijdering van de fiets
had de fiets een lekke band. [NAAM] denkt dat Handhaving misschien om deze reden
zijn fiets heeft verwijderd.

5. Juridisch kader
Ingevolge artikel 4.27 lid 2a Algemene plaatselijke verordening (APV) is het verboden om in een
door het college aangewezen gebied langer te parkeren dan een door het college te bepalen
periode. Het gebied binnen de Ring A10 (met uitzondering van Noord) is door het college
aangewezen als gebied waar een fiets niet langer dan zes weken op dezelfde plaats ongebruikt op
straat geparkeerd mag staan mag parkeren, zonder wezenlijke onderbreking.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

1 Gemeenteblad 24 september 2018, nr. 201974, 'Aanwijzingsbesluit gebied met maximale (brom)fietsparkeerduur van 42 dagen
(stadsdeel West), gemeente Amsterdam'.

6.1 Ten aanzien van het besluit
De locatie Pieter van der Doesstraat valt in het aangewezen gebied binnen de Ring A10. Op deze
locatie geldt een maximale parkeerduur van zes weken. Deze maximale parkeerduur geldt zowel
binnen als buiten de fietsparkeervoorzieningen. Met dit beleid wil de gemeente de bestaande
parkeerplekken beter benutten.

Uit het constateringsformulier blijkt dat de fiets van [NAAM] langer dan zes weken zonder
wezenlijke onderbreking geparkeerd is geweest. Gebleken is dat de fiets van [NAAM] op 20 mei
2021 door de handhavers van een onopvallend constateringsmiddel is voorzien. Op 28 juli 2021 is
gecontroleerd of de fiets van zijn plek is geweest. Uit het intact zijn van het constateringsmiddel
bleek dat [NAAM] zijn fiets in de tussenliggende periode niet heeft gebruikt.

Overtreding van artikel 4.27 lid 2a van de APV staat hiermee vast.

In een gebied met een maximale parkeerduur van zes weken krijgt de eigenaar vanaf het
aanbrengen van de sticker zeven dagen de tijd om de fiets te gebruiken. Uit het
constateringsformulier blijkt dat de sticker op 28 juli 2021 is aangebracht, en dat de fiets op 25
augustus 2021 is verwijderd. Uit de foto's, die door de handhavers zijn gemaakt op het moment
van verwijdering, blijkt dat het aangebrachte constateringsmiddel nog intact was.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde geeft aan dat op het besluit bij zowel de stickerdatum als bij de ophaaldatum de datum
van 25 augustus 2021 staat weergegeven. [NAAM] stelt dat de echte stickerdatum 28 juli 2021
is en dat de datums dus niet overeenkomen. Daarnaast geeft [NAAM] aan dat op basis van deze
datums er in geen enkel geval sprake is van een periode van 42 dagen waarin de fiets ongebruikt
zou zijn. [NAAM] stelt dat er op de fietsen die naast zijn fiets stonden wel een sticker was
geplakt, maar dat hij op zijn fiets geen sticker kon vinden. [NAAM] denkt dat Handhaving op
een later moment onterecht of per ongeluk een verkeerde datum op de sticker heeft gezet of dat
een buurtgenoot misschien de sticker van zijn of haar fiets heeft verwijderd en deze op de fiets van
bezwaarde heeft geplakt. De commissie overweegt hiertoe het volgende.

In een gebied met een maximale parkeerduur van zes weken krijgt de eigenaar vanaf de
overschrijding van de maximale parkeerduur een sticker, waarna de eigenaar zeven dagen de tijd
krijgt om de overtreding op te heffen.

Er wordt opgemerkt dat de data en tijdstippen op het kennisgevingsbesluit zijn geautomatiseerd.
Het komt voor dat door het systeem de data per abuis gelijk worden gesteld. Hoewel wij begrijpen
dat dit verwarrend is geweest voor [NAAM], is dit geen reden het bezwaarschrift gegrond te
verklaren. Deze kennelijke verschrijving wordt bij deze in het besluit op bezwaar gerepareerd.
Volgens de uitspraak van Rechtbank Den Haag van 10 oktober 2016 is de sticker op de fiets

namelijk het besluit en de sticker geeft de juiste data aan.2  Uit de foto's op het
constateringsformulier en de foto's van de Handhaving blijkt dat de sticker op 28 juli 2021 op de
fiets is geplakt, nadat de fiets op 20 mei 2021 was voorzien van een
onopvallendconstateringsmiddel onder het spatbord. Tussen deze twee data zit meer dan zes
weken. De commissie overweegt dat er sprake was van een overtreding en dat de juiste procedure
voor het verwijderen van de fiets is gevolgd.

Bezwaarde geeft aan dat hij zijn fiets, op zijn vakantie van drie en een halve week na, dagelijks
wordt gebruikt. Daarnaast stond de fiets keurig in het fietsenrek geparkeerd en met een
kettingslot aan het fietsenrek vastgemaakt. Ook zat er nog een normaal fietsslot op de fiets.
Bezwaarde geeft aan dat zijn fiets een oude fietsband heeft en dat de band daarom in de zomer als
het erg warm weer is, vaker leegloopt. Ten tijde van de verwijdering van de fiets had de fiets een
lekke band. [NAAM] denkt dat Handhaving misschien om deze reden zijn fiets heeft verwijderd.
De commissie overweegt hiertoe het volgende.

De commissie stelt vast dat op de foto's, die door Handhaving zijn gemaakt op het moment van
verwijdering, een heldere witte krijtstreep zichtbaar is onder het spatbord van de fiets. Uit het
intact zijn van het constateringsmiddel blijkt dat de fiets langer dan zes weken op dezelfde locatie
geparkeerd stond, zonder wezenlijke onderbreking. [NAAM] heeft aangegeven dat hij de fiets
nog dagelijks in gebruik had. Deze stelling heeft [NAAM] niet met stukken onderbouwd. Dat
bezwaarde de fiets in gebruik had, acht de commissie dan ook niet aannemelijk.

Dat de fiets keurig in de fietsenstalling stond en dat er sloten om de fiets zaten, maakt niet dat de
fiets langer dan zes weken op dezelfde plaats mag worden geparkeerd zonder wezenlijke
onderbreking. De fiets mocht dus verwijderd worden, ongeacht de staat van de fiets.

Bezwaarde wil graag de aan het Fietsdepot betaalde thuisbezorgkosten á ? 35,- en de kosten van
het opengebroken slot á ? 12,50, vergoedt krijgen. De commissie overweegt hiertoe het volgende.

Ten aanzien van de door [NAAM] aan het Fietsdepot betaalde thuisbezorgkosten en het
opengebroken slot wordt overwogen dat [NAAM] alleen in aanmerking komt voor een
vergoeding, indien blijkt dat niet de juiste procedure voor verwijdering is gevolgd. Hiervan is geen
sprake. De handhavers hebben het (ketting)slot doorgeslepen om de fiets te kunnen verwijderen.
Aangezien de fiets in overtreding stond en terecht is verwijderd, komt deze schade niet voor
vergoeding in aanmerking.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

2 Rechtbank Den Haag 10 oktober 2016, ECLI:NL:RBDHA:2016:12168.

Adviseur,

Mevrouw [NAAM]