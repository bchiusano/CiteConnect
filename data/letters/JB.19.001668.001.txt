Advies van de bezwaarschriftencommissie Juridisch Bureau
Aan            Het college van burgemeester en wethouders van Amsterdam
Zaaknummer     JB.19.001668.001
Datum          14 maart 2019
Onderwerp      Advies naar aanleiding van het bezwaarschrift van de heer [NAAM] college,

1. Inleiding
Op 10 januari 2019 heeft de handhaver, namens u, de fiets van de heer [NAAM] (hierna:
bezwaarde) verwijderd van de locatie NS-station Amsterdam Centraal en opgeslagen bij het
Fietsdepot. De fiets van bezwaarde stond volgens het besluit niet geparkeerd in de daarvoor
bestemde voorziening. Volgens het constateringsformulier is het besluit op 10 januari 2019
bekendgemaakt.

Tegen dit besluit is tijdig een bezwaarschrift ingediend. Bij brief van 31 januari 2019 is de ontvangst
van het bezwaarschrift bevestigd.

2. Advies

De commissie adviseert u:
- Het bezwaarschrift ontvankelijk te verklaren-
- Het bezwaar ongegrond te verklaren-
- Het bestreden besluit in stand te laten-
- Het verzoek om kostenvergoeding af te wijzen.

Hieronder leest u hoe de commissie tot dit advies is gekomen.

3. De bezwaren
Samen gevat luiden de bezwaren in het bezwaarschrift als volgt:
- [NAAM] geeft aan dat hij zijn fiets netjes en correct in een van de fietsrekken van het NS-
station Amsterdam Centraal heeft geparkeerd. Onder correct verstaat bezwaarde met het
voorwiel in de daarvoor bestemde deel van het rek zonder ook maar enig hinder te vormen
voor omliggende fietsen of voetgangers-
- [NAAM] geeft aan dat zijn fiets twee sloten heeft en dat deze beide op slot zaten. De fiets
zat echter niet met de ketting vast aan het rek. [NAAM] acht het mogelijk dat iemand zijn
fiets uit het rek heeft gehaald-
- [NAAM] verzoekt om vergoeding van zijn reiskosten, omdat bezwaarde zijn fiets niet kon
gebruiken. [NAAM] verzoekt om een passende vergoeding in de vorm van kwijtschelding
van het aan het Fietsdepot betaalde bedrag.

4. Telefonisch contact
Op 12 maart 2019 heeft er telefonisch contact plaatsgevonden met bezwaarde. [NAAM] heeft
tijdens dit gesprek verwezen naar zijn bezwaarschrift en had geen behoefte zijn bezwaarschrift toe
te lichten.

5. Juridisch kader
Ingevolge artikel 4.27 lid 3 en 4 Algemene Plaatselijke Verordening (APV) kan in het belang van de
veiligheid en ter voorkoming van hinder een gebied worden aangewezen waarin fietsen uitsluitend
in de daarvoor bestemde voorziening (lees: een fietsenrek) mogen worden geparkeerd. Door het
intensief gebruik en de hoge parkeerdruk is het gebied rond het NS-station Amsterdam Centraal
door het college van burgemeester en wethouders aangewezen als gebied waarin het verboden is
om fietsen buiten de daarvoor bestemde voorzieningen te parkeren. 1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de rekken
te parkeren.

Bezwaarde geeft aan dat hij zijn fiets in het fietsenrek heeft geparkeerd. Met het voorwiel in het
daarvoor bestemde deel van het rek. Uit het constateringsformulier en de foto's die zijn gemaakt
bij de verwijdering van de fiets blijkt dat de fiets buiten een voorziening is aangetroffen. De fiets
stond naast het fietsenrek. Voor een handhaver is bepalend hoe hij de fiets aantreft.

Overtreding van artikel 4.27 lid 4 APV staat hiermee vast en daarmee ook de bevoegdheid om de
fiets van bezwaarde te verwijderen.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken.
Een langere begunstigingstermijn wordt gelet op de druk op de openbare ruimte in het gebied en
de aanzuigende werking van verkeerd geparkeerde fietsen niet wenselijk geacht en zou in feite
leiden tot het gedogen van overtredingen. Dat de eigenaar van de fiets niet binnen die termijn de
overtreding ongedaan heeft kunnen maken in verband met bijvoorbeeld werktijden, doet daar
niet aan af.

1 Publicaties Stadsdeelbestuur 2015 van 1 juli 2015, `Aanpak brom-, snor- en motorfietsparkeren Leidseplein', AB-
vergadering van 30 juni 2015, agendapunt 11.

Bovendien heeft de rechtbank Amsterdam met de uitspraak van 26 september 20182 te kennen
gegeven dat het verlenen van een begunstigingstermijn van één uur niet onredelijk is, in het geval
van binnen het aangewezen gebied buiten de daarvoor bestemde voorziening geparkeerde
fietsen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 10 januari 2019 om 08:30 uur is aangebracht en dat de fiets op 10 januari 2019 om
09:30 uur is verwijderd.

Bezwaarde heeft het volgende naar voren gebracht. [NAAM] geeft aan dat zijn fiets twee sloten
heeft en dat deze beide op slot zaten. De fiets zat echter niet met de ketting vast aan het rek.
bezwaarde acht het mogelijk dat iemand zijn fiets uit het rek heeft gehaald. De commissie
overweegt hier het volgende. Ook wanneer de fiets door toedoen van een derde buiten de
voorziening is geplaatst, komt de verwijdering voor risico van de gebruiker. Het is aan de gebruiker
van de fiets om deze zodanig met een slot vast te maken dat het risico op verplaatsing zo klein
mogelijk is. Dat bezwaarde dit niet heeft gedaan, komt voor zijn eigen rekening.

Concluderend is de commissie van oordeel dat de fiets terecht en op een juiste wijze is verwijderd,
en dat er geen omstandigheden zijn gebleken die tot een andere beslissing hadden moeten leiden.
Bezwaarde komt dan ook niet in aanmerking voor vergoeding van de door hem gemaakte
reiskosten in de periode dat hij zijn fiets niet kon gebruiken.

7. Conclusie
Op grond van voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor
kostenvergoeding.

Adviseur,

Mevrouw [NAAM] Bos

2 Rb Amsterdam 26 september 2018, ECLI:NL:RBAMS:2018:751