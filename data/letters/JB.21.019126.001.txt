Advies van de bezwaarschriftencommissie Juridisch Bureau
Aan           Het college van burgemeester en wethouders van de gemeente Amsterdam
Zaaknummer    JB.21.019126.001
Datum         28 december 2021
Onderwerp     Advies naar aanleiding van het bezwaarschrift van [NAAM] college,

1. Inleiding
Op 27 september 2021 heeft [NAAM] (hierna: bezwaarde) online een bezwaarschrift
ingediend tegen de verwijdering van haar fiets. In dit advies leest u welke beslissing de commissie
heeft genomen en leggen wij uit waarom.

2. Ontvankelijkheid
Alvorens een bezwaarschift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Volgens de uitspraak van Rechtbank Den Haag van 10 oktober 2016 is de sticker op de fiets het
besluit.1 Op de foto's die op het moment van verwijderen van de fiets door de handhaver zijn
gemaakt, is te zien dat de fiets van bezwaarde voorzien was van een sticker. Het besluit is bekend
gemaakt op 10 augustus 2021. De termijn voor het indienen van het bezwaarschrift ving aan op 11
augustus 2021. Gelet op artikel 6:7 jo. 6:8 van de Algemene wet bestuursrecht (hierna: Awb) was
21 september 2021 de laatste dag waarop het bezwaarschrift kon worden ingediend. Het digitale
bezwaarschrift is ontvangen op 27 september 2021. Daarmee staat vast dat het bezwaarschrift
niet tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het haar niet aan te rekenen is, dat zij te laat is met haar
bezwaarschrift.

Bezwaarde is bij e-mail van 14 december 2021 in de gelegenheid gesteld om schriftelijk te laten
weten waarom het bezwaarschrift te laat is ingediend. Bij e-mail van 21 december heeft
bezwaarde hierop gereageerd. [NAAM] heeft daartoe aangevoerd dat zij niet op de hoogte was
van het feit dat haar fiets verwijderd was door Handhaving. [NAAM] was in de veronderstelling
dat haar fiets gestolen was. Nadat bezwaarde erop is gewezen dat Handhaving fietsen verwijderd,
heeft zij haar fiets getraceerd en opgehaald bij het Fietsdepot. De commissie overweegt hiertoe
het volgende.

1 Rb Den Haag, 10 oktober 2016, ECLI:NL:RBDHA:2016:12168.

De commissie is van oordeel dat de door bezwaarde gegeven reden ter verklaring van de
termijnoverschrijding niet verschoonbaar kan worden geacht. Er wordt opgemerkt dat de fiets van
bezwaarde op 10 augustus 2021 is verwijderd en dat zij op 15 september 2021 haar fiets heeft
opgehaald bij het Fietsdepot. Hiermee staat vast dat bezwaarde op 15 september 2021 op de
hoogte was van de bezwaartermijn. De laatste dag waarop het bezwaarschrift kon worden
ingediend was 21 september 2021. [NAAM] heeft vervolgens op 27 september 2021 online haar
bezwaarschrift ingediend. [NAAM] heeft nadat zij op de hoogte was van de bezwaartermijn nog
12 dagen gewacht met het indienen van het bezwaarschrift. De commissie is van mening dat
bezwaarde niet binnen redelijke termijn nadat zij op de hoogte was gesteld van de
bezwaartermijn, haar bezwaarschrift heeft ingediend en dat dit voor eigen rekening en risico dient
te blijven.

3. Advies
Op grond van het vorenstaande adviseert de commissie u:
.  Het bezwaarschrift van 27 september 2021 ten aanzien van de fiets met barcode
1000769130 niet-ontvankelijk te verklaren-
.  Het bestreden besluit in stand te laten.

Adviseur,

Mevrouw [NAAM]