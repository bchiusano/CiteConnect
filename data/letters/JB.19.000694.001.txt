Advies van de bezwaarschriftencommissie Juridisch Bureau

Aan           Het college van burgemeester en wethouders van Amsterdam
Zaaknummer    JB.19.000694.001
Datum         5 februari 2019
Onderwerp     Advies naar aanleiding van het bezwaarschrift van de heer [NAAM] college,

1. Inleiding
Op 15 oktober 2018 heeft de handhaver, namens u, de fiets van de heer [NAAM] (hierna:
bezwaarde) verwijderd van de locatie Parnassusweg te Amsterdam-Zuid en opgeslagen bij het
Fietsdepot. De fiets van bezwaarde stond volgens het besluit van 15 oktober 2018 buiten een voor
parkeren bestemde voorziening geparkeerd. Het besluit is op 15 oktober 2018 bekendgemaakt.

Tegen dit besluit is een bezwaarschrift ingediend. Het bezwaarschrift met poststempel 8 januari
2019 is ontvangen op 10 januari 2019. Bij brief van 14 januari 2019 is de ontvangst van het
bezwaarschrift bevestigd.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.
Het bezwaarschrift dient ondertekend te zijn. Zonder ondertekening is het bezwaarschrift
onvolledig en wordt het niet-ontvankelijk verklaard. [NAAM] is bij brief van 14 januari 2019 in
de gelegenheid gesteld om zijn bezwaarschrift te ondertekenen. [NAAM] heeft op 23 januari
2019 zijn ondertekende bezwaarschrift ingediend.

Voorts is het besluit bekend gemaakt op 15 oktober 2018. De termijn voor het indienen van het
bezwaarschrift ving aan op 16 oktober 2018. Volgens de uitspraak van 10 oktober 2016 Rechtbank
Den Haag1 is de sticker op de fiets het besluit. Gelet op artikel 6:7 jo. 6:8 van de Algemene wet
bestuursrecht (hierna: Awb) was 26 november 2018 de laatste dag waarop het bezwaarschrift kon
worden ingediend. Het bezwaarschrift heeft als poststempel 8 januari 2019 en is ontvangen op 10
januari 2019. Daarmee staat vast dat het bezwaarschrift niet tijdig is ingediend. Een te laat
ingediend bezwaarschrift wordt niet-ontvankelijk verklaard, tenzij deze termijnoverschrijding
verschoonbaar is te achten.

Een termijnoverschrijding is verschoonbaar indien redelijkerwijs niet kan worden geoordeeld dat
iemand in verzuim is geweest. Uit vaste jurisprudentie volgt dat de bezwaartermijn strikt wordt
gehanteerd en dat slechts onder enkele uitzonderlijke omstandigheden ruimte wordt geboden
voor een verschoonbare termijnoverschrijding.

1 ECLI:NL:RBDHA:2016:12168

Bij brief van 14 januari 2019 is bezwaarde in de gelegenheid gesteld om schriftelijk te laten weten
waarom het bezwaarschrift te laat is ingediend. [NAAM] heeft op 23 januari 2019 zijn reden
voor het niet-tijdig indienen van het bezwaarschrift ingediend. Samengevat stelt bezwaarde zich
op het standpunt dat hij de brief met het kennisgevingbesluitnummer kwijt was.

Dat bezwaarde de brief met het kennisgevingbesluitnummer kwijt was, geeft geen aanleiding om
de termijnoverschrijding verschoonbaar te achten. Naast het feit dat het
kennisgevingbesluitnummer niet nodig is bij het indienen van bezwaar, dient een ieder zorg te
dragen voor het op orde hebben van zijn of haar post. Dat bezwaarde de brief met het
kennisgevingbesluitnummer kwijt was dient dan ook voor zijn rekening en risico te blijven.

Uit het voorgaande blijkt dat de termijn voor het maken van bezwaar is overschreden en er geen
sprake is van een verschoonbare termijnoverschrijding.

3. Advies
Op grond van het vorenstaande adviseer ik u:
Het bezwaarschrift niet-ontvankelijk te verklaren.

Adviseur,

Mw. [NAAM]