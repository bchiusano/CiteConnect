Advies van de bezwaarschriftencommissie Juridisch Bureau
Aan           Het college van burgemeester en wethouders van de gemeente Amsterdam
Zaaknummer    JB.20.002517.001
Datum         8 juli 2020
Onderwerp     Advies naar aanleiding van het bezwaarschrift van [NAAM]

Geacht college,

1. Inleiding
Op 3 februari 2020 om 10.09 uur heeft de handhaver, namens u, de fiets van de dochter van
mevrouw [NAAM]  (hierna: bezwaarde) verwijderd uit het gebied rond het NS-station
Amsterdam Centraal (Stationsplein) en opgeslagen bij het Fietsdepot. De fiets van bezwaarde stond
volgens het besluit niet geparkeerd in de daarvoor bestemde voorziening. Het besluit is op 3 februari
20202 om 08.00 uur bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] geeft aan dat zij vrijdagmiddag 31 januari 2020 samen met haar dochter naar
het NS-station Amsterdam Centraal ging. Zij hebben daar hun fietsen in een rek aan de
kant van de ODE brug geplaatst en zijn toen verder gaan reizen.
. [NAAM] kwam maandag 3 februari 2020 weer terug om de fietsen op te halen, de fiets
van bezwaarde stond er nog. Maar de fiets van haar dochter was verwijderd.
. [NAAM] voert aan dat de fiets is verwijderd op basis van verkeerde informatie. Op de
website stond vermelde dat de fiets 42 dagen ongebruikt was. Terwijl de fiets slechts 3
dagen in het rek gestaan.
. [NAAM] stuurt de foto van de sticker mee om aan te tonen dat de sticker op 3 februari
is geplaatst en dat de fiets op dezelfde dag is verwijderd.

4. Horen van bezwaarde
Op 5 juni 2020 is er telefonisch contact geweest met bezwaarde. [NAAM] heeft ingestemd met
telefonisch horen. [NAAM] heeft samengevat het volgende aangevoerd:
. [NAAM] heeft haar fiets laten bezorgen en zij heeft een kennisgevingsbesluit gekregen
met een andere barcode waarop staat dat de fiets 42 dagen ongebruikt is geweest. Ze
heeft ook een sticker ontvangen met de datum en begunstigingstermijn. De sticker heeft
een andere barcode.

Het Fietsdepot heeft het juiste constateringsformulier gestuurd aan de hand van de barcode op de
sticker. Er is een fout geweest in het systeem en daarom stond een andere barcode en overtreding
op het kennisgevingsbesluit. De barcode van de sticker klopt echter wel en de informatie uit het
bijbehorende constateringsformulier klopt ook. [NAAM] heeft het juiste constateringsformulier
ontvangen en zij is per e-mail van 24 juni 2020 in de gelegenheid gesteld om haar bezwaar nader
toe te lichten aan de hand van de informatie uit het constateringsformulier. [NAAM] heeft niet
gereageerd.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek) mogen worden geparkeerd.
Door het intensief gebruik en hoge fietsparkeerdruk is het gebied rond het NS-station Amsterdam
Centraal door het college van burgemeester en wethouders aangewezen als gebied waarin het
verboden is om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de rekken
te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets was geplaatst voor een fietsenrek,

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

echter was het wiel van fiets niet in het wielsleuf van het fietsenrek. Ter verduidelijking wordt
benoemd dat indien een fiets met een wiel in een wielsleuf staat, de fiets niet uit steekt. Uit de
foto's blijkt dat de fiets met het achterwiel ruim uitsteekt. Voor een handhaver is bepalend hoe hij
de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 3 februari 2020 om 08.00 uur is aangebracht, en dat de fiets op op 3 februari 2020 om
10.09 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde voert aan dat de verwijdering van de fiets gebaseerd is op verkeerde informatie.
Op het kennisgeving besluit is per abuis als reden van verwijdering artikel 4.27 lid 2a (PDB 6
weken) aangegeven. Dit betreft een registratiefout. Volgens de uitspraak van 10 oktober 2016
Rechtbank Den Haag is de sticker op de fiets het besluit.2 Op de sticker stond de
begunstigingstermijn van één uur aangegeven. Deze termijn wordt enkel gegeven bij fietsen die
buiten de voorziening staan geparkeerd, en dus niet bij fietsen die de maximale parkeerduur
overschrijden. De fiets stond binnen het aangewezen gebied en is na de begunstigingstermijn van
één uur verwijderd. Hieruit volgt dat de reden van opslaan en meevoeren per ongeluk verkeerd is
ingevoerd. De barcode op de sticker en het constateringsformulier komen echter wel overeen en
de informatie daarin is correct. De fiets is op grond van artikel 4.27 lid 4 APV terecht verwijderd.
Dit staat in het constateringsformulier vermeld.

Bezwaarde geeft ook dat zij samen met haar dochter de fiets in een fietsenrek bij het ODE Brug bij
het NS-station Amsterdam Centraal had geplaatst en dat ze de haar fiets later heeft opgehaald.
Een fietsenrek is zo ingericht en vormgegeven dat het voor de gebruiker daarvan eenduidig is hoe
op een juiste wijze de fiets in het fietsenrek geplaatst dient te worden. In onderhavig geval betreft
het een fietsenrek met wielsleuven. Verwacht mag worden dat de gebruiker van een fietsenrek
met wielsleuven weet dat als de fiets niet met een wiel in een wielsleuf wordt gezet, de fiets
onjuist in het fietsenrek staat geparkeerd. Uit het constateringsformulier en de foto's die zijn
gemaakt bij de verwijdering van de fiets, blijkt dat de fiets een mand heeft. Een mand op een fiets
ontslaat de bezwaarde niet van het verbod om haar fiets met het wiel in de wielsleuf te plaatsen.

2 Rechtbank Den Haag 10 oktober 2016, ECLI:NL:RBDHA:2016:12168.

De fiets stond niet in het fietsenrek, maar juist voor het fietsenrek. De fiets is buiten voorziening
aangetroffen. Voor de handhaver is bepalend hoe hij de fiets aantreft.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mw. [NAAM]