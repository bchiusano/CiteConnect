Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.20.012343.001
Datum        31 augustus 2020
Onderwerp    Advies naar aanleiding van het bezwaarschrift van [NAAM]

Geacht college,

1. Inleiding
Op 30 juli 2020 om 16:32 uur heeft de handhaver, namens u, de fiets van [NAAM] (hierna:
bezwaarde) verwijderd uit het gebied rond de Rode Loper (Watersteeg) te Amsterdam en
opgeslagen bij het Fietsdepot. De fiets van bezwaarde stond volgens het besluit niet geparkeerd in
de daarvoor bestemde voorziening. Het besluit is op 30 juli 2020 om 14:38 uur bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat zij niet tegen de verwijdering van haar fiets op zichzelf is, maar
dat zij bezwaar maakt tegen de uitvoering en timing ervan. Op 30 juli 2020 rond 12:00 uur
waren de fietsen op de locatie voorzien van een sticker `niet parkeren' zonder andere
informatie-
.  Rond 16:45 uur kwam bezwaarde op de locatie om de fiets te verplaatsen, maar toen was
de fiets al verwijderd. Net als alle andere fietsen in dat gedeelte van de steeg. De
overgebleven fietsen in het andere gedeelte van de steeg waren voorzien van een sticker
met daarop aangegeven dat de fietsen vanaf 17:45 uur zouden worden verwijderd-

. [NAAM] vindt het niet eerlijk dat er een termijn van één uur wordt gegeven om de fiets
te verplaatsen, aangezien op de locatie eerder geen problemen met het parkeren van de
fietsen waren-
. [NAAM] geeft aan dat zij contact hebben opgenomen met de gemeente om te vragen
naar de opening van de fietsenstalling en aan hen werd medegedeeld dat de stalling in de
zomer toegankelijk zou worden. Er was daarom geen alternatieve plek om de fietsen te
stallen, op de plek bij de metrohalte Rokin na-
. [NAAM] geeft aan dat zij door de verwijdering gedwongen was om zichzelf bloot te
stellen aan het coronavirus, aangezien zij gebruik moest maken van het openbaar vervoer.

4. Horen van bezwaarde
Op 17 augustus 2020 is er telefonisch contact geweest met bezwaarde. [NAAM] heeft
ingestemd met telefonisch horen en zij heeft de bezwaren uit het bezwaarschrift herhaald.
Samengevat gaf bezwaarde verder het volgende aan:
.  Er stonden meer fietsen van collega's op de locatie. Het was een vreemde situatie volgens
bezwaarde, want zij hebben daar altijd geparkeerd en zij hadden nog nooit eerder
persoonlijk of bij het kantoor een waarschuwing gekregen. Als zij een waarschuwing
hadden gekregen, dan hadden zij de fietsen natuurlijk verplaatst-
. [NAAM] geeft aan dat er niet genoeg plek was om de fiets neer te zetten. De enige
mogelijkheid was naast het Rokin, maar daar is het ook vaak druk. De andere
fietsenstalling was niet open nog. De timing vindt bezwaarde daarom gek. [NAAM]
vraagt zich af waar zij anders de fiets kunnen stallen-
. [NAAM] benadrukt dat niemand de fiets echt kon verplaatsen, aangezien iedereen
gewoon aan het werk was en vergaderingen had-
.  [NAAM] begrijpt de regels wel. Het lijkt volgens haar echter meer te gaan om het
binnenhalen van geld dan om echte zorgen voor de openbare ruimte. Het gaat om een
steeg en volgens bezwaarde is dat niet een groot en druk gebied. Daarnaast hebben de
fietsen al jaren zo op deze locatie gestaan-
. [NAAM] zag tot slot haar fiets op een wagen van Handhaving staan en zij vroeg of zij de
fiets terug kon krijgen. De handhavers vertelden haar dat dit niet mogelijk was, omdat de
fiets al was geregistreerd. De handhaver gaf ook aan dat het de eerste keer was dat zij
daar op de locatie de fietsen verwijderden.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsparkeervak of fietsenrek) mogen
worden geparkeerd. Door het intensief gebruik en hoge fietsparkeerdruk is het gebied rond de
Rode Loper door het college van burgemeester en wethouders aangewezen als gebied waarin het
verboden is om fietsen buiten de daarvoor bestemde voorzieningen te parkeren.1

1 Gemeenteblad 14 maart 2018, nr. 51260, 'Aanwijzingsbesluit APV artikel 4.27 lid 3 (brom-) fietsparkeren Rode Loper en
omgeving, gemeente Amsterdam'.

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het gebied gebruik maken de ruimte
te geven. Door middel van informatieborden wordt gewezen op het verbod op buiten de rekken te
parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets stond tegen de muur geparkeerd
en niet in een daarvoor bestemde fietsvoorziening. Voor een handhaver is bepalend hoe hij de
fiets aantreft. Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 30 juli 2020 om 14:38 uur is aangebracht, en dat de fiets op diezelfde dag om 16:32
uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] geeft aan dat zij niet tegen de verwijdering van haar fiets op zichzelf is, maar dat zij
bezwaar maakt tegen de uitvoering en timing ervan. Het was een vreemde situatie volgens
bezwaarde, want zij hebben daar altijd geparkeerd en zij hadden nog nooit eerder persoonlijk of
bij het kantoor een waarschuwing gekregen. De handhaver gaf ook aan dat het de eerste keer was
dat zij daar op de locatie de fietsen verwijderden. Er was geen alternatieve plek om de fietsen te
stallen, op de plek bij de Rokin metrohalte na. De fietsenstalling op het Rokin was nog gesloten.
[NAAM] vraagt zich af waar zij anders de fiets kunnen stallen. De commissie overweegt hiertoe
het volgende.

De commissie merkt op dat de parkeerregels voor fietsen en het aangewezen gebied door middel
van de publicatie van maart 2018 bekend is gemaakt.2 De locatie Watersteeg, waar de fiets van
bezwaarde stond geparkeerd, valt onder dit aangewezen gebied. Dat betekent dat de fietsen, die
op de locatie niet in de daarvoor bestemde voorziening staan, door Handhaving mogen worden
verwijderd. De medewerkers hebben de fietsen op deze locatie eerst voorzien van een gele
informatiesticker waarop stond aangegeven dat de fiets fout geparkeerd stond. Later die dag
heeft Handhaving de fietsen voorzien van een sticker met daarop het besluit.

De commissie merkt verder op dat de handhavingscapaciteit beperkt is en daarom kunnen niet
alle fietsen die in overtreding staan tegelijkertijd worden verwijderd. Het kan daardoor voorkomen
dat Handhaving op een bepaalde locatie minder of geen fietsen verwijderd. Naar aanleiding van de
toenemende drukte op de locatie rond de datum van de overtreding is Handhaving meer op de
locatie gaan handhaven. Dat de fietsen op de locatie voor een zekere periode niet of minder vaak
werden verwijderd, doet aan de geldende regels en de geconstateerde overtreding dan ook niets
af. De commissie herhaalt dat de fiets van bezwaarde in het aangewezen gebied stond en dat het
aangewezen gebied en de geldende parkeerregels volgens de juiste wijze zijn bekendgemaakt.
Naast de publicatie van het aanwijzingsbesluit zijn op de locatie borden en tegels aangebracht
waaruit het verbod om in de steeg fietsen te parkeren blijkt. De fiets bezwaarde stond in
overtreding en mocht daarom verwijderd worden.

De commissie overweegt verder dat het spijtig is dat bezwaarde nog geen gebruik kon maken van
de ondergrondse fietsenstalling op het Rokin. Bovengronds zijn op het Rokin echter ook een groot
aantal fietsparkeerplekken aanwezig. Overwogen wordt dat, indien er op de betreffende locatie
geen vrije plek voorhanden is, dit nog niet betekent dat een fiets buiten de parkeervoorziening
mag worden geplaatst. Vaak is er in de nabije omgeving nog wel een voorziening waar wel ruimte
is om de fiets te parkeren. De fiets kan bijvoorbeeld worden neergezet in een fietsenstalling of
fietsenrek op wat meer afstand van de locatie. Ook kan de fiets geparkeerd worden op een locatie
waar het verbod buiten voorziening parkeren niet geldt.

[NAAM] vindt het niet eerlijk dat er een termijn van één uur wordt gegeven om de fiets te
verplaatsen, aangezien op de locatie eerder geen problemen met het parkeren van de fietsen
waren. [NAAM] benadrukt dat niemand de fiets echt kon verplaatsen, aangezien iedereen
gewoon aan het werk was en vergaderingen had. De commissie overweegt hiertoe het volgende.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Het uitgangspunt is de duur van de feitelijke
handeling die nodig om de fiets weg te halen. Een langere begunstigingstermijn wordt gelet op de
druk op de openbare ruimte in het gebied en de aanzuigende werking van verkeerd geparkeerde
fietsen niet wenselijk geacht en zou in feite leiden tot het gedogen van overtredingen. Dat de

2 Gemeenteblad 14 maart 2018, nr. 51260, 'Aanwijzingsbesluit APV artikel 4.27 lid 3 (brom-) fietsparkeren Rode Loper en
omgeving, gemeente Amsterdam'.

eigenaar van de fiets niet binnen die termijn de overtreding ongedaan heeft kunnen maken in
verband met bijvoorbeeld werktijden- en afspraken doet daar niet aan af. Bovendien heeft de
rechtbank te kennen gegeven dat het verlenen van een begunstigingstermijn van één uur niet
onredelijk is, in het geval van binnen het aangewezen gebied buiten de daarvoor bestemde
voorziening geparkeerde fietsen.3

[NAAM] begrijpt de regels wel. Het lijkt volgens haar echter meer te gaan om het binnenhalen
van geld dan om echte zorgen voor de openbare ruimte. Het gaat om een steeg en volgens
bezwaarde is dat niet een groot en druk gebied. De commissie overweegt hiertoe het volgende.

De commissie herhaalt dat in het belang van de veiligheid en ter voorkoming van hinder een
gebied worden aangewezen waarin fietsen uitsluitend in de daarvoor bestemde voorziening
mogen worden geparkeerd. Door het intensief gebruik en hoge fietsparkeerdruk is het gebied
rond de Rode Loper door het college van burgemeester en wethouders aangewezen als gebied
waarin het verboden is om fietsen buiten de daarvoor bestemde voorzieningen te parkeren. Het
bezwaar van bezwaarde wordt daarom niet gevolgd.

[NAAM] zag tot slot haar fiets op een wagen van Handhaving staan en zij vroeg of zij de fiets
terug kon krijgen. De handhavers vertelden haar dat dit niet mogelijk was, omdat de fiets al was
geregistreerd. De commissie overweegt hiertoe het volgende.

De fiets wordt in het algemeen alleen teruggegeven als de fiets op dat moment de laatst
opgeladen fiets is én de eigenaar met een passende fietssleutel kan bewijzen dat het zijn fiets is.
Als er na de geclaimde fiets al een andere fiets is opgeladen, dan wordt de fiets niet direct
teruggegeven. De eigenaar kan de fiets dan afhalen op het Fietsdepot.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mw. [NAAM] Rb Amsterdam, 26 september 2018, ECLI:NL:RBAMS:2018:751