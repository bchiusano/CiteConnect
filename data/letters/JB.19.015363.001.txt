Advies van de bezwaarschriftencommissie Juridisch Bureau

Aan                Het college van burgemeester en wethouders van Amsterdam
Zaaknummer         JB.19.015363.001
Datum              31 januari 2020
Onderwerp          Advies naar aanleiding van het bezwaarschrift van [NAAM]    Geacht college,

1. Inleiding
Op 18 september 2019 heeft de handhaver, namens u, de fiets van [NAAM] (hierna:
bezwaarde) verwijderd van de locatie Tweede Atjehstraat te Amsterdam en opgeslagen bij het
Fietsdepot. De fiets stond volgens het besluit langer dan zes weken onafgebroken op dezelfde
plaats geparkeerd. Het besluit is op 2 september 2019 bekendgemaakt.

Tegen dit besluit is tijdig een bezwaarschrift ingediend. Bij brief van 18 oktober 2019 is de
ontvangst van het bezwaarschrift bevestigd.

2. Advies
Ik adviseer u:
.   Het bezwaar ontvankelijk te verklaren-
.   het bezwaar ongegrond te verklaren-
.   het bestreden besluit in stand te laten-
.   geen kostenvergoeding toe te kennen.

Hieronder leest u hoe ik tot dit advies ben gekomen.

3. De bezwaren
Samengevat komen de volgende bezwaren naar voren:
. [NAAM] voert aan dat op grond van artikel 5:24 lid 4 Algemene wet bestuursrecht
(Awb) in het besluit vermeld dient te staan welke maatregelen bezwaarde had moeten
nemen om de strijdige situatie op te heffen. Hier is volgens bezwaarde niet aan voldaan-
. [NAAM] geeft aan dat haar fiets langere tijd stilstond omdat ze door haar
zwangerschap niet goed meer kon fietsen op haar zware fiets. Ze maakte daarom in deze
periode gebruik van een andere, lichtere fiets-
. [NAAM] heeft de rode waarschuwingssticker gezien en meteen eraf gehaald om te
voorkomen dat haar fiets verwijderd zou worden-

. [NAAM] wist niet dat ze haar fiets een meter had moeten verplaatsen. Hier kwam ze
pas achter op het Fietsdepot, toen haar werd verteld dat de fiets voorzien wordt van
meerdere kenmerken. Indien bezwaarde dit had geweten, dan had ze iemand kunnen
regelen die de fiets voor haar de fiets had verplaatst-
. [NAAM] verzoekt om kostenvergoeding voor de aan het Fietsdepot betaalde
administratiekosten van ? 22,50.

4. Horen van bezwaarde
Bezwaarde heeft in haar bezwaarschrift geen telefoonnummer of e-mailadres vermeld. Per brief
van 18 oktober 2019 en later nogmaals per brief van 16 december 2019 is bezwaarde verzocht om
haar telefoonnummer kenbaar te maken teneinde bezwaarde telefonisch te horen. [NAAM]
heeft niet gereageerd op deze verzoeken. Het advies richt zich daarom enkel op hetgeen
bezwaarde schriftelijk heeft aangevoerd in haar bezwaarschrift.

5. Juridisch kader
Ingevolge artikel 4.27, lid 2a, van de Algemene Plaatselijke Verordening (APV) is het verboden om
in een door het college aangewezen gebied langer te parkeren dan een door het college te bepalen
periode. Het gebied binnen de Ring A10 (met uitzondering van Noord) is door het college
aangewezen als gebied waar een fiets niet langer dan zes weken op dezelfde plaats mag parkeren,
zonder wezenlijke onderbreking1.

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
De locatie Tweede Atjehstraat valt in het aangewezen gebied binnen de Ring A10. Op deze locatie
geldt een maximale parkeerduur van zes weken. Deze maximale parkeerduur geldt zowel binnen
als buiten de fietsparkeervoorzieningen. Met dit beleid wil de gemeente de bestaande
parkeerplekken beter benutten.

Uit het constateringsformulier blijkt dat de fiets van bezwaarde langer dan zes weken zonder
wezenlijke onderbreking geparkeerd is geweest. Gebleken is dat de fiets van bezwaarde op 29 mei
2019 door de handhavers van een onopvallend constateringsmiddel is voorzien. Op 2 september
2019 is gecontroleerd of de fiets van zijn plek is geweest. Uit het intact zijn van het

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'

constateringsmiddel bleek dat bezwaarde haar fiets in de tussenliggende periode niet heeft
gebruikt.

Overtreding van artikel 4.27, lid 2a, van de APV staat hiermee vast.

In een gebied met een maximale parkeerduur van zes weken krijgt de eigenaar vanaf het
aanbrengen van de sticker zeven dagen de tijd om de fiets te verwijderen. Uit het
constateringsformulier blijkt dat de sticker op 2 september 2019 is aangebracht, en dat de fiets op
18 september 2019 is verwijderd. Uit de foto's, die door de handhavers zijn gemaakt op het
moment van verwijdering, blijkt dat het aangebrachte constateringsmiddel nog intact was.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde heeft aangevoerd dat zij haar fiets niet heeft kunnen gebruiken vanwege haar
zwangerschap. Daarnaast geeft bezwaarde aan dat zij de rode sticker heeft verwijderd. Hierover
wordt het volgende opgemerkt.

Het kan voorkomen dat iemand een fiets voor een langere tijd niet kan gebruiken door
zwangerschap. De beste oplossing is dan om de fiets binnen te zetten. Indien dit niet mogelijk is
wordt geadviseerd buren of vrienden te vragen om de fiets in de gaten te houden. Als de
gemeente een sticker op de fiets heeft geplakt, dient de sticker te worden verwijderd én de fiets in
gebruik te worden genomen. De fiets wordt dan niet verwijderd. De fiets een meter verplaatsen,
zoals bezwaarde heeft aangevoerd, is ook niet voldoende.

Tevens heeft bezwaarde aangevoerd dat op grond van artikel 5:24 lid 4 Awb, in het besluit
vermeld dient te staan welke maatregelen bezwaarde had moeten nemen om de strijdige situatie
op te heffen. Hier is volgens bezwaarde niet aan voldaan, waardoor het besluit in strijd met artikel
5:24 Awb is genomen. De commissie besluit hierover als volgt.

Ten eerste bedoelt bezwaarde waarschijnlijk artikel 5:24 lid 1 Awb, nu artikel 5:24 Awb geen vierde
lid kent. Artikel 5:24 lid 1 Awb luidt als volgt:
De last onder bestuursdwang omschrift de te nemen herstelmaatregelen.

Volgens de uitspraak van 10 oktober 2016 van Rechtbank Den Haag is de sticker op de fiets het
besluit.2 Uit de foto's in het constateringsformulier blijkt dat op de sticker het volgende staat
geschreven: Op de website staat hoe u verwijdering kunt voorkomen.

Op de gemeentelijke website staat vervolgens het volgende geschreven:
Heeft u uw fiets langere tijd niet gebruikt en is er een sticker op geplakt? Verwijder de sticker en
gebruik uw fiets. Zo houden we genoeg plek in het fietsenrek.

2 Rb. Den Haag 10 oktober 2016, ECLI:NL:RBDHA:2016:12168.

De commissie is van oordeel dat bezwaarde met het besluit voldoende erop gewezen is hoe ze de
strijdige situatie kan opheffen. [NAAM] dient hiervoor namelijk de website te raadplegen. Dat
bezwaarde dit heeft nagelaten te doen, en de sticker eraf heeft gehaald zonder deze te lezen,
komt voor rekening en risico van bezwaarde. De commissie concludeert dat het besluit niet in
strijd met artikel 5:24 Awb is genomen.

Ten aanzien van de door bezwaarde aan het Fietsdepot betaalde administratiekosten van ? 22,50
wordt overwogen dat bezwaarde alleen in aanmerking komt voor een vergoeding, indien blijkt dat
niet de juiste procedure voor verwijdering is gevolgd. Hiervan is geen sprake.

7.  Conclusie
Op grond van het voorgaande is de commissie van oordeel dat het bezwaar ongegrond is en dat
het bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

[NAAM]