Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.21.015267.001
Datum         11 november 2021
Onderwerp     Advies naar aanleiding van het bezwaarschrift van [NAAM]   

1. Inleiding
Op 2 juli 2021 om 09:17 uur heeft de handhaver, namens u, de fiets van [NAAM] (hierna:
bezwaarde) verwijderd uit het gebied rond het Leidseplein te Amsterdam en opgeslagen bij het
Fietsdepot. De fiets van bezwaarde stond volgens het besluit niet geparkeerd in de daarvoor
bestemde voorziening. Het besluit is op 2 juli 2021 om 08:07 uur bekendgemaakt. Tegen dit besluit
is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] voert aan dat zij haar fiets in de nacht van 1 juli 2021 op het Leidseplein heeft
geplaatst. [NAAM] zou haar fiets diezelfde nacht nog ophalen om ermee naar huis te
gaan.
. [NAAM] geeft aan dat zij die nacht helaas verhinderd werd, omdat een vriendin van
haar onwel werd en zij met haar met de ambulance mee naar huis ging.
.  De volgende ochtend kwam bezwaarde terug om de fiets op te halen, maar was deze weg.
.  Bij het ophalen van haar fiets op 28 juli 2021 kwam bezwaarde erachter dat haar
kettingslot was doorgeslepen, en ook staat haar stuur sindsdien scheef. Tevens zijn de
beide banden beschadigd en is het zadel van haar fiets kapot.
. [NAAM] is dan ook erg ontevreden over de wijze waarop met haar fiets is omgegaan en
de staat waar deze nu in verkeerd.

4. Horen van bezwaarde
Op 11 oktober 2021 heeft de behandelend jurist van het bezwaarschrift per e-mail contact
opgenomen met bezwaarde. [NAAM] heeft in reactie hierop haar beschikbaarheid en

telefoonnummer doorgegeven. De behandelend jurist van het bezwaarschrift heeft op 13 oktober
2021 geprobeerd bezwaarde telefonisch te bereiken, zonder resultaat. De behandelend jurist van
het bezwaarschrift heeft op 13 oktober 2021 en 21 oktober 2021 opnieuw per e-mail contact
opgenomen met bezwaarde. Hierop heeft bezwaarde tot op heden niet gereageerd. Tegen deze
achtergrond wordt het bezwaarschrift op basis van het dossier behandeld.

5.  Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek of parkeervak) mogen
worden geparkeerd. Door het intensief gebruik en hoge fietsparkeerdruk is het gebied rond het
Rembrandtplein te Amsterdam door het college van burgemeester en wethouders aangewezen
als gebied waarin het verboden is om fietsen buiten de daarvoor bestemde voorzieningen te
parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het gebied rond het Leidseplein
gebruik maken de ruimte te geven. Door middel van informatieborden wordt gewezen op het
verbod om buiten de rekken en vakken te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond los op het trottoir
geparkeerd en niet in een daarvoor bestemde parkeervoorziening. Voor een handhaver is
bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een

1 Gemeenteblad 13 maart 2020, nr. 65635, 'Besluit van burgemeester en wethouders van de 
gemeente Amsterdambetreffende aanwijzing van stadsdeel Centrum als gebied met een 
maximale(brom-)fietsparkeerduur van zes weken, met uitzondering van het gebied rond 
NS-station Amsterdam Centraal- de aanwijzing van gebied Leidseplein en omgeving als gebied 
waar fietsen en bromfietsen uitsluitend geplaatst mogen worden in de voor die categorie bestemde 
parkeervoorzieningen'.

begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 2 juli 2021 om 08:07 uur is aangebracht, en dat de fiets op diezelfde dag om 09:17 uur
is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren [NAAM] voert aan dat zij haar fiets in de nacht van 1 juli 2021 op het 
Leidseplein heeft geplaatst. [NAAM] zou haar fiets diezelfde nacht nog ophalen om ermee naar huis 
te gaan. [NAAM] geeft aan dat zij die nacht helaas verhinderd werd, omdat een vriendin van haar onwel
werd en zij met haar met de ambulance mee naar huis ging. De volgende ochtend kwam
bezwaarde terug om de fiets op te halen, maar was deze weg. De commissie overweegt hiertoe als
volgt.

De commissie betreurt de door bezwaarde aangevoerde omstandigheden. Echter doen deze niets
af aan de geconstateerde overtreding. De commissie herhaalt dat de fiets van bezwaarde in het
aangewezen gebied stond geparkeerd. Dit betekent dat fietsen, die niet in de daarvoor bestemde
parkeervoorziening staan, mogen worden verwijderd. Een voorziening betreft een fietsenrek,
fietsparkeervak of fietsnietje. Uit het constateringsformulier en de foto's die zijn gemaakt bij de
verwijdering van de fiets, los op het trottoir geparkeerd stond, en dus buiten de voorziening, is
aangetroffen. De commissie merkt op dat door middel van informatieborden op de locatie
Leidseplein wordt gewezen op het verbod om de fiets buiten de parkeervoorziening te parkeren.
Ook op de website www.amsterdam.nl/fiets wordt dit verbod kenbaar gemaakt. Dat bezwaarde
heeft nagelaten om zich te oriënteren op de parkeermogelijkheden van fietsen in het gebied rond
het Rembrandtplein, komt voor haar rekening. De fiets is terecht verwijderd. Tegen deze
achtergrond wordt bezwaarde niet gevolgd in haar bezwaren.

Daarnaast wordt door de commissie opgemerkt dat indien een fiets in een aangewezen gebied
buiten een fietsvoorziening wordt aangetroffen, de eigenaar vanaf het aanbrengen van de sticker
één uur de tijd krijgt om de fiets te verwijderen. Een begunstigingstermijn van één uur wordt
voldoende geacht om de overtreder in staat te stellen de overtreding ongedaan te maken. Een
langere begunstigingstermijn wordt gelet op de druk op de openbare ruimte in het gebied en de
aanzuigende werking van verkeerd geparkeerde fietsen niet wenselijk geacht en zou in feite leiden
tot het gedogen van overtredingen. Uit het constateringsformulier blijkt dat de sticker op 2 juli
2021 om 08:07 uur is aangebracht, en dat de fiets op diezelfde dag om 09:17 uur is verwijderd. Dat
bezwaarde niet binnen die termijn de overtreding ongedaan heeft kunnen maken, doet daar niet
aan af. Bovendien heeft de Rechtbank Amsterdam met de uitspraak van 26 september 2018 te
kennen gegeven dat het verlenen van een begunstigingstermijn van één uur niet onredelijk is, in

het geval van binnen het aangewezen gebied buiten de daarvoor bestemde voorziening
geparkeerde fietsen.2 Tegen deze achtergrond wordt het bezwaar van bezwaarde niet gevolgd.

6.3 Ten aanzien van de kosten
Verder geeft bezwaarde aan dat zij bij het ophalen van haar fiets, op 28 juli 2021, erachter kwam
dat haar kettingslot was doorgeslepen, en ook staat haar stuur sindsdien scheef. Tevens zijn de
beide banden beschadigd en is het zadel van haar fiets kapot. [NAAM] is dan ook erg
ontevreden over de wijze waarop met haar fiets is omgegaan en de staat waar deze nu in verkeerd.
De commissie overweegt hiertoe als volgt.

Overwogen wordt dat bij het toepassen van bestuursdwang zorgvuldig te werk moet worden
gegaan en beschadiging moet worden vermeden. De handhavers hebben het (ketting)slot
doorgeslepen om de fiets te kunnen verwijderen. De fiets van bezwaarde stond vastgemaakt aan
een andere fiets. Aangezien de fiets terecht is verwijderd komt deze schade niet voor vergoeding
in aanmerking. Hoewel het betreurenswaardig is dat bezwaarde haar slot niet meer kan
hergebruiken, leidt dit niet tot een kostenvergoeding.

Verder blijkt uit het constateringsformulier niet dat op het moment van verwijdering de fiets
gebreken kende. Ook uit de foto's blijken geen gebreken of beschadigingen. [NAAM] heeft bij
haar bezwaarschrift een foto bijgevoegd waaruit blijkt dat er zich een gat bevindt in haar zadel. De
commissie overweegt dat deze foto op zichzelf niet voldoende is om aannemelijk te maken dat de
schade aan het zadel, en de ander genoemde onderdelen van de fiets, door de verwijdering van
Handhaving is ontstaan. De commissie adviseert dan ook geen kostenvergoeding toe te kennen.

7. Conclusie
Op grond van het voorgaande is de commissie van oordeel dat het bezwaar ongegrond is en dat
het bestreden besluit in stand dient te blijven. [NAAM] komt in niet in aanmerking voor een
kostenvergoeding.

Adviseur,

Mevrouw [NAAM]

 Rb Amsterdam, 26 september 2018, ECLI:NL:RBAMS:2018:751