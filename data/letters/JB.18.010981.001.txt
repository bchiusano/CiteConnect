Advies van de bezwaarschriftencommissie Juridisch Bureau

Aan                Het college van burgemeester en wethouders van Amsterdam
Zaaknummer         JB.18.010981.001
Datum              5 december 2018
Onderwerp          Advies naar aanleiding van het bezwaarschrift van mevrouw [NAAM]

Geacht college,

1. Inleiding
Op 19 september 2018 heeft de handhaver, namens u, de fiets van mevrouw [NAAM] (hierna:
bezwaarde) verwijderd van de Djambistraat en opgeslagen bij het Fietsdepot. De fiets stond
volgens het besluit langer dan zes weken onafgebroken op dezelfde plaats geparkeerd. Het besluit
is op 7 september 2018 bekendgemaakt.

Tegen dit besluit is een bezwaarschrift ingediend. Bij brief van 30 oktober 2018 is de ontvangst van
het bezwaarschrift bevestigd.

2. Advies
De commissie adviseert u:
.   Het bezwaar ontvankelijk te verklaren-
.   het bezwaar gegrond te verklaren-
.   het bestreden besluit te vernietigen-
.   een kostenvergoeding toe te kennen van ? 24,06.

Hieronder leest u hoe de commissie tot dit advies is gekomen.

3. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Het besluit is bekendgemaakt op 7 september 2018. De termijn voor het indienen van het
bezwaarschrift ving aan op 8 september 2018. Volgens de uitspraak van 10 oktober 2016 van
Rechtbank Den Haag1 is de sticker op de fiets het besluit. Gelet op artikel 6:7 jo. 6:8 van de
Algemene wet bestuursrecht (hierna: Awb) was 19 oktober 2018 de laatste dag waarop het
bezwaarschrift kon worden ingediend. Uit de poststempel blijkt dat het bezwaarschrift op
24 oktober 2018 is aangeboden. Op 26 oktober 2018 is het bezwaarschrift ontvangen door het
Juridisch Bureau. Daarmee staat vast dat het bezwaarschrift niet tijdig is ingediend.

1 Rb Den Haag, 10 oktober 2016, ECLI:NL:RBDHA:2016:12168.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het haar niet aan te rekenen is, dat zij te laat is met het
indienen van haar bezwaarschrift.

Bij brief van 30 oktober 2018 is bezwaarde in de gelegenheid gesteld om schriftelijk te laten weten
waarom het bezwaarschrift te laat is ingediend. Op 7 november 2018 heeft de commissie de
reactie van bezwaarde ontvangen.

In deze reactie heeft bezwaarde aangegeven waarom de fiets onterecht is weggehaald. Zij heeft
geen redenen gegeven waarom het bezwaar te laat is ingediend. Derhalve kan de commissie niet
beoordelen  of sprake is van een verschoonbare termijnoverschrijding. In beginsel wordt het
bezwaarschrift van bezwaarde daarom niet inhoudelijk behandeld.

Omdat is gebleken dat niet de juiste procedure is gevolgd voor het verwijderen van de fiets, is door
de commissie besloten het bezwaarschrift van bezwaarde ontvankelijk te verklaren en het
bezwaar inhoudelijk te beoordelen.

4. Bezwaren
Samengevat komen de volgende bezwaren naar voren:
- [NAAM] stelt dat haar fiets onterecht is verwijderd, omdat haar fiets niet voldoet aan
de voorwaarden om te kunnen worden verwijderd door de gemeente-
- [NAAM] verzoekt om een vergoeding van de geleden schade-
-  Voor de tijd die het kostte om het bezwaarschrift op te stellen, het ophalen van de fiets bij
het Fietsdepot, de tien dagen waarin bezwaarde geen fiets had en het mailverkeer met
het Fietsdepot verzoekt bezwaarde om een vergoeding van ? 40,-. Dit bedrag heeft
bezwaarde met het indienen van de reactie op het te laat ingediende bezwaarschrift, bij
brief van 7 november 2018, verhoogd naar ? 80,--
-  Voor de kosten van het openbaar vervoer naar het Fietsdepot verzoekt bezwaarde ? 3,86
te vergoeden-
-  Tot slot verzoekt bezwaarde een vergoeding van de administratiekosten van het
Fietsdepot van ? 22,50.

5. Horen van bezwaarde
Op 22 november 2018 is er telefonisch contact geweest met bezwaarde. [NAAM] heeft tijdens
dat gesprek kort samengevat het volgende aangevoerd. [NAAM] heeft aangegeven dat de fiets
onterecht is weggehaald. Voor wat betreft het verzoek om proceskosten vergoeding voert
bezwaarde aan dat zij veel tijd heeft moeten besteden aan contact met het Fietsdepot, het
opstellen van het bezwaarschrift en vervolgens ook nog een tweede brief moest opstellen waarin
gereageerd wordt op het te laat ingediende bezwaarschrift. [NAAM] is daarom van mening dat
zij recht heeft op een vergoeding van ongeveer ? 80,-.

6. Juridisch kader
Ingevolge artikel 4.27, lid 2a, van de Algemene Plaatselijke Verordening (APV) is het verboden om
in een door het college aangewezen gebied langer te parkeren dan een door het college te bepalen
periode. Het gebied binnen de Ring A10 (met uitzondering van Noord) is door het college
aangewezen als gebied waar een fiets niet langer dan zes weken op dezelfde plaats mag parkeren,
zonder wezenlijke onderbreking2.

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beÃ«indigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen.

7. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

De locatie Djambistraat valt in het aangewezen gebied binnen de Ring A10. Op deze locatie geldt
een maximale parkeerduur van zes weken. Deze maximale parkeerduur geldt zowel binnen als
buiten de fietsparkeervoorzieningen. Met dit beleid wil de gemeente de bestaande
parkeerplekken beter benutten.

Uit de foto's van het constateringsformulier blijkt dat niet met zekerheid te zeggen is dat de fiets
van bezwaarde daadwerkelijk zes weken onafgebroken geparkeerd heeft gestaan aan de
Djambistraat. De commissie kan niet vaststellen dat het constateringsmiddel is aangebracht.
Hierdoor is niet met zekerheid vast te stellen dat u de juiste procedure heeft gevolgd bij het
verwijderen van de fiets.

Nu niet met zekerheid kan worden vastgesteld dat de fiets op de juiste wijze is verwijderd komt
bezwaarde in beginsel in aanmerking voor een vergoeding van de gemaakt kosten, zoals is
bepaald in artikel 7:15 lid 2 van de Awb. Dit betreffen de kosten van ? 22,50 die door bezwaarde
aan het Fietsdepot zijn betaald. Ook de reiskosten komen in beginsel in aanmerking voor
vergoeding op grond van artikel 1 sub c Besluit proceskosten bestuursrecht. [NAAM] heeft
aangetoond dat zij ? 1,56 aan reiskosten heeft betaald om met het openbaar vervoer naar het
Fietsdepot te kunnen reizen, door een reisoverzicht van haar OV-chipkaart te overleggen.

Bezwaarde verzoekt tevens om verletkosten ter hoogte van ? 80,- voor de tijd en moeite die het
gekost heeft om de fiets terug te vinden op het Fietsdepot en voor het indienen van het
bezwaarschrift en later de reactie op het te laat indienen van het bezwaarschrift. Uit de
jurisprudentie valt af te leiden dat de tijd die bezwaarde heeft gestoken in het opstellen en

2 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en
vaststellen Handboek Fietsparkeren'.

indienen van het bezwaarschrift en de mogelijke frustratie dat het heeft veroorzaakt niet voor
vergoeding in aanmerking komen.3

Gelet op het bovenstaande adviseert de commissie om opdracht te geven om het bedrag van
? 24,06 over te maken naar rekening [REKENINGNR]t.n.v. [NAAM]

8.  Conclusie
Op grond van het voorgaande is de commissie van oordeel dat het bezwaar gegrond is en dat het
bestreden besluit dient te worden vernietigd. [NAAM] komt in aanmerking voor een
kostenvergoeding van ? 24,06.

Adviseur,

Mevrouw [NAAM] Hof Den Haag 10 juni 2014, ECLI:NL:GHDHA:2014:213- r.o. 7.