Advies van de bezwaarschriftencommissie Juridisch Bureau

Aan                Het college van burgemeester en wethouders van de gemeente Amsterdam
Zaaknummer        JB.18.011261.001
Datum             2 januari 2019
Onderwerp         Advies naar aanleiding van het bezwaarschrift van de heer [NAAM]

Geacht college,

1. Inleiding
Op 19 oktober 2018 heeft de handhaver, namens u, de fiets van de heer [NAAM]  (hierna:
bezwaarde) verwijderd van de locatie NS-station Amsterdam CS (Stationsplein vak 15)  en
opgeslagen bij het Fietsdepot. De fiets van bezwaarde stond volgens het besluit niet geparkeerd in
de daarvoor bestemde voorziening. Het besluit is volgens het constateringsformulier op 19 oktober
2018 bekendgemaakt.

Tegen dit besluit is tijdig een bezwaarschrift ingediend. Bij brief van 5 november 2018 is de ontvangst
van het bezwaarschrift bevestigd.

2. Advies
De commissie adviseert u:
.  het bezwaar ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
- [NAAM] voert aan dat hij zijn fiets altijd in de zogenaamde nietjes zet en dat hij zich
houdt aan de daar geldende en hem bekende regels van de Algemene Plaatselijke
Verordening (hierna: APV). [NAAM] bestrijdt dat hij zijn fiets in strijd met artikel 4.27,
lid 4 APV buiten de bestemde voorziening heeft geparkeerd. [NAAM] houdt zich hier
altijd aan, omdat hij weet dat er regelmatig gehandhaafd wordt. [NAAM] is een
voorstander hiervan, omdat de overlast van fietsen moet worden teruggedrongen-
- [NAAM] concludeert dat iemand zijn fiets tussen de nietjes vandaan gehaald moet
hebben om zijn of haar fiets daar te kunnen parkeren-

-  De reden van verwijdering is artikel 4.27, lid 4 APV. Dit artikel gaat over het belang van
veiligheid en het voorkomen van hinder. Er was in dit geval geen sprake van spoed.
Daarom moet eerst de gelegenheid worden geboden om de overtreding te kunnen
beëindigen. Normaliter wordt een waarschuwingslabel op de fiets aangebracht met een
begunstigingstermijn van een uur. [NAAM] heeft het waarschuwingslabel nooit kunnen
zien tijdens het opalen van zijn fiets op het Fietsdepot. [NAAM] stelt dat de sticker
nooit of niet correct  is aangebracht. Mocht dit wel zo zijn geweest, dan is de sticker hem
onthouden en heeft hij de sticker niet kunnen inzien. [NAAM] concludeert dat de
sticker nooit op de fiets is aangebracht of dat de sticker niet het juiste tijdstip vermeldde.
Dit is een administratieve onzorgvuldigheid. De informatie op de sticker had op het
kennisgeving besluit moeten worden overgenomen en dat is niet gebeurd. Het
kennisgeving besluit is daarmee niet volledig. [NAAM] is van mening dat hij niet de
gelegenheid heeft gekregen om zelf vast te stellen of de begunstigingstermijn van een uur
correct is toegepast. Op grond van artikel 5:24 van de Algemene wet bestuursrecht
(hierna: Awb) moet aan een aantal zorgvuldigheidseisen worden voldaan en dat is in dit
geval niet gebeurd-
-  Op 19 oktober 2018 is bezwaarde naar het Stationsplein gefietst en heeft de fiets daar
correct tussen de nietjes geparkeerd. Vervolgens is bezwaarde in het station naar een
winkel geweest. Dat heeft 5 tot 10 minuten in beslag genomen. Daarna heeft hij koffie en
een broodje gehaald. [NAAM] is hooguit een half uur weggeweest. Hij kan daarom niet
anders dan concluderen dat de handhaver zich niet heeft gehouden aan de
begunstigingstermijn van een uur. Het label is waarschijnlijk niet aangebracht. Daarmee is
niet voldaan aan artikel 5:24 Awb-
- [NAAM] verzoekt op grond van artikel 7:15 lid 2 Awb om de door hem gemaakte kosten
en de bij een hoorzitting nog te maken kosten in de bezwaarfase te vergoeden.
[NAAM] verzoekt om vergoeding van de aan het Fietsdepot betaalde
administratiekosten van ? 22,50, van de kosten voor vervangend vervoer van ? 3,86 en van
inkomstenderving van een dagdeel vanwege het ophalen van de fiets van ? 94,-. Bij een
eventuele hoorzitting is sprake van inkomstenderving van  een dagdeel van ? 94,- en
reiskosten naar Amsterdam van ? 13,30-
- [NAAM] verzoekt om de achterliggende oorzaak van dit soort overtredingen, namelijk
het structureel tekort aan fietsparkeervoorzieningen in Amsterdam, op te lossen.

4. Horen van bezwaarde
Op 29 november 2018 is er telefonisch contact geweest met bezwaarde. [NAAM] heeft
aangegeven geen gebruik te willen maken van een hoorzitting. Derhalve wordt dit
telefoongesprek beschouwd als telefonische hoorzitting. [NAAM] heeft tijdens dat gesprek zijn
bezwaarschrift als volgt toegelicht:
- [NAAM] stelt dat hij zijn fiets niet zorgvuldig is verwijderd, omdat er geen
begunstigingstermijn is gegeven. Er was geen sprake van spoed en daarom had bezwaarde een
termijn van een uur moeten worden gegund. Dit is echter niet gebeurd. [NAAM] was hooguit
een half uur weg. Dat de termijn van een uur niet is gegeven, is een administratieve
onzorgvuldigheid. De fiets is te vroeg verwijderd-

- [NAAM] heeft geen inzage gekregen in de sticker. Op het Fietsdepot heeft bezwaarde geen
label gezien met daarop de stickerdatum-
- [NAAM] vermoedt dat iemand anders zijn fiets heeft verplaatst, maar hij kan dit niet bewijzen.

Naar aanleiding van het telefonisch contact is bij e-mailbericht van 29 november 2018 het
constateringsformulier en de foto's die zijn gemaakt op het Fietsdepot en op het moment van
verwijdering bezwaarde toegezonden.

5. Juridisch kader
Ingevolge artikel 4.27, lid 3 en 4, van de Algemene Plaatselijke Verordening (hierna: APV) kan in
het belang van de veiligheid en ter voorkoming van hinder een gebied worden aangewezen waarin
fietsen uitsluitend in de daarvoor bestemde voorziening (lees: een fietsenrek) mogen worden
geparkeerd. Door het intensief gebruik en hoge fietsparkeerdruk is het gebied rond het
NS-station Amsterdam CS door het college van burgemeester en wethouders aangewezen als
gebied waarin het verboden is om fietsen buiten de daarvoor bestemde voorzieningen te
parkeren1.

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (hierna: Awb). Op grond hiervan kunt u een overtreding zelf beëindigen door
het meevoeren en opslaan van de fiets, nadat u de betrokkene in de gelegenheid heeft gesteld zelf
de overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de rekken
te parkeren.

[NAAM] voert aan dat hij zijn fiets op de locatie Stationsplein correct tussen de nietjes heeft
geparkeerd. Bepalend is echter hoe de fiets door de handhaver is aangetroffen. Uit het
constateringsformulier en de foto's die zijn gemaakt bij de verwijdering van de fiets, blijkt dat de
fiets buiten een fietsvoorziening is aangetroffen. De fiets stond blijkens voornoemde foto's buiten
het fietsenrek. Overtreding van artikel 4.27, lid 4, APV staat hiermee vast en daarmee ook de
bevoegdheid om de fiets van bezwaarde te verwijderen.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Uit het

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'

constateringsformulier en de foto's die zijn gemaakt bij de verwijdering van de fiets blijkt dat de
sticker op 19 oktober 2018 om 08:15 uur is aangebracht, en dat de fiets op 19 oktober 2018 om
11:16 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

[NAAM] stelt dat op grond van artikel 5:24 Awb hem een termijn moet worden gegund
waarbinnen hij de overtreding ongedaan kan maken. [NAAM] stelt dat hier alleen aan voorbij
gegaan kan worden indien sprake is van een zodanig spoedeisend geval dat een
begunstigingstermijn niet kan worden afgewacht. [NAAM] stelt dat hem deze
begunstigingstermijn van een uur niet is geboden en dat hij bij het afhalen van de fiets geen sticker
op de fiets heeft gezien. Volgens bezwaarde is er geen sticker op de fiets aangebracht. [NAAM]
is hooguit een half uur weggeweest na het parkeren van zijn fiets. Daarbij stelt bezwaarde dat er
geen sprake is van een spoedeisend geval. [NAAM] stelt dat nu er geen begunstigingstermijn is
geboden, het besluit onrechtmatig is. De commissie overweegt hiertoe het volgende.

Volgens de uitspraak van Rechtbank Den Haag van 10 oktober 20162 is de sticker op de fiets het
besluit. Op de foto's die op het moment van verwijderen van de fiets door de handhaver zijn
gemaakt en op de foto van de fiets die is gemaakt op het Fietsdepot, is te zien dat de fiets van
bezwaarde voorzien was van een sticker. Herhaald wordt dat uit het constateringsformulier blijkt
dat de sticker op 19 oktober 2018 om 08:15 uur is aangebracht. Op de sticker staat vermeld dat de
fiets verwijderd wordt op 19 oktober 2018 vanaf 09:15 uur. Uit het constateringsformulier blijkt dat
de fiets op 19 oktober 2018 om 11:16 uur is verwijderd. Nu uit het constateringsformulier volgt dat
er wel degelijk een besluit met een begunstigingstermijn is gegeven, wordt het bezwaar van
bezwaarde niet gevolgd. De stelling dat bezwaarde hooguit een half uur weg was en de fiets
daarom te vroeg is verwijderd heeft bezwaarde niet voldoende aannemelijk gemaakt. Uit de
bezwaren blijkt niet op welk tijdstip bezwaarde zijn fiets had geparkeerd en op welk tijdstip hij bij
de plek waar hij zijn fiets had geparkeerd is teruggekeerd. Daarom is niet aannemelijk dat
bezwaarde voor 09:15 uur dan wel voor 11:16 uur op deze plek aanwezig was. Derhalve wordt
uitgegaan van de tijdstippen zoals aangegeven op de sticker en op het constateringsformulier

[NAAM] heeft aangevoerd dat hij zijn fiets op de juiste wijze in de nietjes heeft geplaatst en dat
iemand anders zijn fiets uit de nietjes heeft gehaald en heeft verplaatst. In dit verband wordt het
volgende overwogen.

Het komt helaas voor dat los in het rek geplaatste fietsen eruit worden gehaald, zodat iemand
anders zijn of haar fiets op die plek in het rek kan zetten. Hoe vervelend dit voor bezwaarde ook is,
het is zijn verantwoordelijkheid om de fiets zo te stallen dat dit niet kan gebeuren. Het is aan de
gebruiker van de fiets om deze zodanig met een slot vast te maken dat het risico op verplaatsing
zo klein mogelijk is. De commissie overweegt dat het voor risico van degene die zijn fiets stalt
hoort te blijven, dat de fiets door een ander verplaatst kan worden als hij de fiets niet zo bevestigt
dat dat niet kan gebeuren. De schade die hij daardoor heeft geleden, dient dan ook voor zijn
rekening te blijven.

2 Rb Den Haag, 10 oktober 2016, ECLI:NL:RBDHA:2016:12168.

Tot slot heeft bezwaarde verzocht om in de beoordeling van zijn bezwaar rekening te houden met
het structurele gebrek aan fietsparkeervoorzieningen in de omgeving van Amsterdam CS.
[NAAM] heeft verzocht om dit tekort op te lossen. Hieromtrent merkt de commissie het
volgende op.

Het is bekend dat de fietsparkeerdruk is het gebied rond de NS-stations in Amsterdam hoog is. Er
is echter op verdere loopafstand van de stations vaak nog wel een voorziening te vinden waar
ruimte is om de fiets te parkeren. Daarbij wordt er hard gewerkt aan het uitbreiden van
fietsenstallingen op bekende knelpunten. In 2020 zullen er 40.000 extra stallingsplekken zijn ten
opzichte van 2015. Een deel hiervan is reeds gerealiseerd.3

Ten aanzien van de door bezwaarde aan het Fietsdepot betaalde administratiekosten en de kosten
voor het vervangend vervoer wordt overwogen dat deze kosten alleen in aanmerking komen voor
een vergoeding, indien blijkt dat niet de juiste procedure voor verwijdering is gevolgd. Hiervan is
echter geen sprake.

Daarnaast heeft bezwaarde aangegeven inkomsten te hebben misgelopen. Allereerst wordt
hiertoe overwogen dat de schadeclaim niet is onderbouwd met stukken. Daarbij komt dat op de
website van de gemeente Amsterdam terug is te vinden dat de fiets kan worden opgehaald van
maandag tot en met zaterdag. Tevens kan de fiets in Amsterdam thuis of op werk worden
bezorgd, indien men niet direct in de gelegenheid is om de fiets op te komen halen. Er bestond dus
geen noodzaak om inkomen mis te lopen.

Nu er geen hoorzitting heeft plaatsgevonden, worden de hiermee verband houdende kosten niet
vergoed.

Concluderend is de commissie van oordeel dat de fiets terecht en op juiste wijze is verwijderd, en
dat er geen omstandigheden zijn gebleken die tot een andere beslissing hadden moeten leiden.
[NAAM] komt dan ook niet in aanmerking voor vergoeding van de gemaakte kosten.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor  vergoeding van
de door hem gemaakte kosten.

Adviseur,

Mevrouw [NAAM] Gemeente Amsterdam, 'Kader Fietsparkeren: meer plek in het rek', d.d. 22 mei 2015,
https://www.amsterdam.nl/parkeren-verkeer/fiets/kader-fietsparkeren