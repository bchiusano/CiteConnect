Advies van de bezwaarschriftencommissie Juridisch Bureau

Aan         Het college van burgemeester en wethouders van de gemeente Amsterdam
Zaaknummer JB.19.008181.001
Datum      4 juli 2019
Onderwerp  Advies naar aanleiding van het bezwaarschrift van mevrouw [NAAM] college,

1. Inleiding
Op 6 mei 2019 heeft de handhaver, namens u, de fiets van mevrouw [NAAM] (hierna:
bezwaarde) verwijderd van de locatie Parnassusweg en opgeslagen bij het Fietsdepot. De fiets
stond volgens het besluit langer dan zes weken onafgebroken op dezelfde plaats geparkeerd.
Het besluit is volgens het constateringsformulier op 16 april 2019 bekendgemaakt.

Tegen dit besluit is tijdig een bezwaarschrift ingediend. Bij brief van 28 mei 2019 is de ontvangst
van het bezwaarschrift bevestigd.

2. Advies
De commissie adviseert u:
.  Het bezwaar ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
In het bezwaarschrift is - samengevat weergegeven - het volgende aangevoerd.
- [NAAM] stelt dat zij elke dag op deze fiets fietst en dat zij de fiets 8 uur voor de
verwijdering op de genoemde locatie heeft neergezet. Daarvoor heeft zij de fiets nog
gebruikt-
-  De fiets stond in een rek en veroorzaakte geen hinder-
-  De fiets was ook niet verwaarloosd-
-  Er is nooit een sticker aangebracht op de fiets. Deze is er achteraf opgeplakt met een
verzonnen datum.

4. Horen van bezwaarde
Op 2 juli 2019 is er telefonisch contact geweest met bezwaarde. [NAAM] heeft aangegeven
geen gebruik te willen maken van een hoorzitting. Derhalve wordt dit telefoongesprek beschouwd
als telefonische hoorzitting. [NAAM] heeft tijdens dat gesprek in aanvulling op zijn
bezwaarschrift het volgende aangevoerd.
- [NAAM] dacht eerst dat de fiets gestolen was. Daarom heeft zij zolang gewacht
voordat zij de gemeente had gebeld. Andere mensen die hun fietsen daar hadden
geparkeerd, hadden ook gebeld naar de gemeente. Uiteindelijk bleek dat haar fiets was
verwijderd en dat deze op het Fietsdepot st0nd. Zij moest helemaal naar het Fietsdepot
afreizen en ook nog betalen voor het afhalen van de fiets. Ook heeft zij onkosten gemaakt
om naar het Fietsdepot te gaan. Dat heeft bezwaarde veel moeite en geld gekost-
- [NAAM] fietst elke dag naar de Vrije Universiteit. Zij gebruikt haar fiets dus elke dag.
De fiets heeft maar heel kort in het rek gestaan. Zij gebruikt de fiets dagelijks en heeft de
fiets een dag voor de verwijdering nog gebruikt-
- [NAAM] heeft nooit een sticker op de fiets gezien. Er is geen voldoende bewijs dat de
fiets zes weken niet is gebruikt. Dat streepje is geen bewijs. Deze methode is niet juist.
Daarom is de fiets onterecht meegenomen. Meerdere fietsen die op dezelfde plek
stonden zijn onterecht meegenomen. Het gaat om het principe dat de gemeente niet
zomaar fietsen mag weghalen, omdat de handhavers dat kunnen en zin hebben om een
fiets te verwijderen. [NAAM] is het niet eens dat zij dan helemaal naar het Fietsdepot
moet en er dan ook nog voor moet betalen-
- [NAAM] vraagt een vergoeding voor de kosten van vervangend vervoer, de
administratiekosten en benzinekosten.

5. Juridisch kader
Ingevolge artikel 4.27, lid 2a, van de Algemene Plaatselijke Verordening (hierna: APV) is het
verboden om in een door het college aangewezen gebied langer te parkeren dan een door het
college te bepalen periode. Het gebied binnen de Ring A10 (met uitzondering van Noord) is door
het college aangewezen als gebied waar een fiets niet langer dan zes weken op dezelfde plaats
mag parkeren, zonder wezenlijke onderbreking1.

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (hierna: Awb). Op grond hiervan kunt u een overtreding zelf beÃ«indigen door
het meevoeren en opslaan van de fiets, nadat u de betrokkene in de gelegenheid heeft gesteld zelf
de overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'

De locatie Parnassusweg valt in het aangewezen gebied binnen de Ring A10. Op deze locatie geldt
een maximale parkeerduur van zes weken. Deze maximale parkeerduur geldt zowel binnen als
buiten de fietsparkeervoorzieningen. Met dit beleid wil de gemeente de bestaande
parkeerplekken beter benutten.

Uit het constateringsformulier blijkt dat de fiets van bezwaarde langer dan zes weken zonder
wezenlijke onderbreking geparkeerd is geweest. Gebleken is dat de fiets van bezwaarde op
8 februari 2019 door de handhavers van een onopvallend constateringsmiddel is voorzien.
Op 16 april 2019 is gecontroleerd of de fiets van zijn plek is geweest. Uit het intact zijn van het
constateringsmiddel bleek dat bezwaarde de fiets in de tussenliggende periode niet heeft
gebruikt.

Overtreding van artikel 4.27, lid 2a, APV staat hiermee vast.

In een gebied met een maximale parkeerduur van zes weken krijgt de eigenaar vanaf het
aanbrengen van de sticker zeven dagen de tijd om de overtreding op te heffen door de fiets te
gebruiken. Uit het constateringsformulier blijkt dat de sticker op 16 april 2019 is aangebracht, en
dat de fiets op 6 mei 2019 is verwijderd. Uit de foto die door de handhavers is gemaakt op het
moment van verwijdering blijkt dat het aangebrachte constateringsmiddel nog intact was.

Hieruit volgt dat u de juiste procedure heeft gevolgd bij het verwijderen van de fiets.

Bezwaarde stelt zich op het standpunt dat de fiets dagelijks wordt gebruikt. De fiets is in ieder
geval 8 uur voor de verwijdering nog gebruikt. In dit verband overweegt de commissie dat
bezwaarde met deze enkele stelling niet aannemelijk heeft gemaakt dat de fiets is gebruikt.
Wanneer de fiets wordt gebruikt, verdwijnt het constateringsmiddel. Uit de foto die op het
moment van verwijderen van de fiets door de handhavers is gemaakt, blijkt dat het
constateringsmiddel bij verwijdering nog intact was. Het constateringmiddel bevond zich op de
achterband onder het spatbord van de fiets. Uit het intact zijn van het constateringsmiddel blijkt
dat de fiets langer dan zes weken op dezelfde plaats stond geparkeerd, zonder wezenlijke
onderbreking.

Bezwaarde trekt tevens de krijtstreep, het constateringsmiddel, in twijfel. De commissie is echter
van oordeel dat de krijtmarkering een betrouwbare methode is om te controleren of fietsen na zes
weken al dan niet zijn gebruikt. De krijtstreep verdwijnt van het wiel met het fietsen. Als de
krijtstreep nog op het wil zit, is dit het bewijs dat de fiets niet is gebruikt.

Daarnaast voert bezwaarde aan dat er vooraf geen sticker op de fiets is aangebracht. De sticker is
achteraf op de fiets geplakt met een verzonnen datum. De sticker is volgens bezwaarde niet op
16 april 2019 op de fiets aangebracht. Hiertoe overweegt de commissie het volgende.

Uit vaste jurisprudentie blijkt dat de sticker op de fiets het besluit is.2 Uit het
constateringsformulier blijkt dat de fiets gestickerd is geweest op 16 april 2019. Uit het
constateringsformulier en de bijbehorende foto's blijkt tevens dat de sticker op het moment
van verwijderen op 6 mei 2019 nog steeds op de fiets zat en duidelijk zichtbaar was.

Ten aanzien van de stelling van bezwaarde dat de fiets niet verwaarloosd was, merkt de commissie
het volgende op. Dat de fiets in goede staat verkeerde en er geen sprake was van een kennelijk
verwaarloosde toestand, maakt niet dat de fiets langer dan zes weken op dezelfde plaats mag
worden geparkeerd zonder wezenlijke onderbreking. De fiets mocht dus verwijderd worden,
ongeacht de staat van de fiets.

Tot slot stelt bezwaarde zich op het standpunt dat haar fiets in een rek niet hinderlijk geparkeerd
stond. Overwogen wordt dat in het aangewezen gebied fietsen niet langer dan zes weken op
dezelfde plaats mogen worden geparkeerd zonder wezenlijke onderbreking. Het veroorzaken van
hinder is geen vereiste voor het verwijderen van fietsen die langer dan zes weken onafgebroken op
dezelfde plek geparkeerd staan. De fiets mocht dus verwijderd worden, ongeacht de manier
waarop bezwaarde haar fiets had geparkeerd.

Concluderend is de commissie van oordeel dat de fiets terecht en op juiste wijze is verwijderd, en
dat er geen omstandigheden zijn gebleken die tot een andere beslissing hadden moeten leiden.
Bezwaarde komt dan ook niet in aanmerking voor een kostenvergoeding.

7.  Conclusie
Gelet op het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

[NAAM] Rb Den Haag, 10 oktober 2016, ECLI:NL:RBDHA:2016:121