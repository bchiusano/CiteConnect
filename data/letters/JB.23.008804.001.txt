Advies van de bezwaarschriftencommissie Juridisch Bureau
Aan           Het college van burgemeester en wethouders van de gemeente Amsterdam
Zaaknummer    JB.23.008804.001, JB.23.009183.001, JB.23.009178.001 en JB.23.009182.001
Datum         16 mei 2023
Onderwerp     Advies naar aanleiding van het bezwaarschrift van mevrouw [NAAM]

Geacht college,

1. Inleiding
Op 8 april 2023 respectievelijk om 16:09 uur, om 16:11 uur, om 16:12 uur en om 16:16 uur heeft de
handhaver, namens u, vier fietsen van mevrouw [NAAM] (hierna: bezwaarde) verwijderd van de
locatie Leidseplein te Amsterdam en opgeslagen bij het Fietsdepot. De fietsen van bezwaarde
stonden volgens de besluiten (met barcodes 1000899206, 1000899208, 1000899207 en 1000204355)
niet geparkeerd in de daarvoor bestemde voorziening. De besluiten zijn op 8 april 2023 om 14:45 uur
bekendgemaakt. Tegen deze besluiten is tijdig een bezwaarschrift ingediend.

2. Advies
De commissie adviseert u:
?  het bezwaarschrift ontvankelijk te verklaren-
?  het bezwaar ongegrond te verklaren-
?  de bestreden besluiten in stand te laten-
?  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de gronden uit het bezwaarschrift als volgt:
? [NAAM] geeft aan dat zij uit Berlijn komen en één week in Wijk aan Zee hebben
doorgebracht met hun drie kinderen tijdens Pasen.
? [NAAM] geeft aan dat zij op zaterdag 8 april voor één dag naar Amsterdam wilden
gaan. Om geld te besparen op parkeerkosten of treinkaartjes, hebben zij buiten de stad
geparkeerd en zijn zij met hun fietsen naar het centrum gegaan.
? [NAAM] geeft aan dat het hun eerste keer in Amsterdam was en zij hun fietsen rond
10:00 uur voor de Albert Heijn bij Leidseplein hebben geparkeerd.
? [NAAM] geeft aan dat er overal al veel fietsen stonden geparkeerd aan de zijkant en
dat zij hun vier fietsen ernaast hebben geparkeerd.
? [NAAM] geeft aan dat zij een teken op het voetpad zagen waarop stond dat fietsen niet
waren toegestaan, maar zij namen aan dat dit betekende dat ze het voetpad niet mochten
blokkeren, wat hun fietsen niet deden.
? [NAAM] geeft aan dat er 's avonds verkeerspionnen stonden aan de zijkanten en hun
fietsen waren verdwenen.
? [NAAM] geeft aan dat zij treinkaartjes moesten kopen om terug te gaan naar hun auto,
zij moesten hun plannen voor de volgende drie dagen aanpassen en zij moesten een boete
betalen voor elke fiets met een totaal van ? 90,-.
? [NAAM] geeft aan dat alle sloten kapot waren en dus hun eigendommen waren
vernield, wat nog eens ? 200,- kostte.
? [NAAM] geeft aan dat zij dus in totaal ? 300,- kwijt was, hetgeen zij onevenredig acht
voor een verkeersovertreding, met name omdat de bebording voor hen niet duidelijk was.
? [NAAM] vraagt vriendelijk om niet aan te dringen op de boete van ? 90,-.

4. Horen van bezwaarde
Op 16 mei 2023 is er telefonisch contact geweest met bezwaarde. [NAAM] heeft ingestemd
met telefonisch horen. [NAAM] heeft samengevat het volgende verklaard:
? [NAAM] heeft aangegeven dat zij en haar gezinsleden zich er niet van bewust waren
dat ze een fout maakten. Zij kenden de regels niet.
? [NAAM] heeft aangegeven dat de fietsen geen hinder veroorzaakte.
? [NAAM] heeft aangegeven dat er op onderhavige locatie overal fietsen stonden.
? [NAAM] heeft aangegeven dat zij en haar gezin vanwege de fietsverwijdering hun
vakantieplannen moesten wijzigen.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening mogen worden geparkeerd. Het Leidseplein is
een zeer intensief gebruikt deel van Amsterdam. Door het intensief gebruik en hoge
fietsparkeerdruk is het gebied rondom het Leidseplein door het college van burgemeester en
wethouders aangewezen als gebied waarin het verboden is om fietsen buiten de daarvoor
bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fietsen volgens de juiste procedure heeft plaatsgevonden.

6.1 Ten aanzien van de besluiten
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het gebied rondom het Leidseplein

1 Gemeenteblad van 13 maart 2020, Nr. 65635, 'Aanwijzingsbesluit APV artikel 4.27 lid 3 (brom-)fietsparkeren Leidseplein en
omgeving, gemeente Amsterdam'.

gebruik maken de ruimte te geven. Door middel van informatieborden wordt gewezen op het
verbod fietsen buiten de fietsvoorzieningen te parkeren.

Uit de constateringsformulieren en de foto's die zijn gemaakt bij de verwijdering van de fietsen,
blijkt dat de fietsen buiten een fietsvoorziening zijn aangetroffen. De fietsen stonden op het
trottoir geparkeerd. Voor een handhaver is bepalend hoe hij de fietsen aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fietsen voorzien waren van een sticker. Uit de constateringsformulieren
blijkt dat de stickers op 4 april 2023 om 14:45 uur zijn aangebracht, en dat de fietsen op 4 april
2023 respectievelijk om 16:09 uur, om 16:11 uur, om 16:12 uur en om 16:16 uur zijn verwijderd.

Hieruit volgt dat u de juiste procedure heeft gevolgd bij het verwijderen van de fietsen.

6.2 Ten aanzien van de bezwaren
[NAAM] stelt dat zij en haar gezinsleden niet op de hoogte waren van de regels, zij dachten dat
het parkeren van fietsen op onderhavige locatie was toegestaan vanwege de vele andere fietsen
die aldaar stonden geparkeerd. Daarbij stelt bezwaarde dat er destijds geen bebording of
markering aanwezig was op de onderhavige locatie die het fietsparkeerverbod voldoende duidelijk
kenbaar maakte. Tot slot stelt bezwaarde dat de fietsen geen hinder veroorzaakte. De commissie
overweegt hiertoe het volgende.

De plek waar bezwaarde en haar gezin de fietsen hebben geparkeerd, valt onder het aangewezen
gebied. Dit betekent dat fietsen die buiten de daarvoor bestemde parkeervoorziening staan
geparkeerd, kunnen worden verwijderd. Dat de fietsen mogelijk geen hinder veroorzaakte op dat
moment, doet aan het voorgaande niets af. Het veroorzaken van hinder is namelijk geen vereiste
om de fietsen te mogen verwijderen.

De commissie vindt het vervelend dat bezwaarde en haar gezinsleden niet op de hoogte waren
van de geldende regeling waardoor zij de fietsen buiten de voorziening geparkeerd hebben.
Hoewel er op het Leidseplein door middel van verschillende informatieborden gewezen wordt op
het verbod om buiten een daarvoor bestemde voorziening te parkeren, wordt overwogen dat door
middel van borden uitsluitend gewezen wordt op het verbod om buiten de voorziening te
parkeren. Het zijn niet de borden die het parkeerverbod in het leven roepen. Het is de
bevoegdheid in de APV en het Aanwijzingsbesluit die maken dat er een bepaald regime geldt in
het gebied. Het al dan niet aanwezig zijn van een bord doet daarom niet af aan de geldende
regels.2

6.3 Ten aanzien van de kosten
Bezwaart stelt dat het verwijderen van de fietsen in haar geval een onevenredige maatregel is
geweest. [NAAM] verzoekt om ? 90,- vergoeding van de aan het Fietsdepot betaalde. Daarbij
vraagt zij om een vergoeding van de kosten voor nieuwe sloten. De commissie overweegt hiertoe
het volgende.

De commissie vindt het vervelend voor bezwaarde dat zij de gevolgen van het verwijderen van de
fietsen als onevenredig heeft ervaren. Herhaald wordt echter dat gelet op de druk op de openbare
ruimte in het gebied rond het Leidseplein en de aanzuigende werking van verkeerd geparkeerde
fietsen, het niet wenselijk is om de overtreding te dogen. Na het verstrijken van de
begunstigingstermijn was het verwijderen van de fietsen de enige manier om overtreding te
beëindigen. Overwogen wordt dat de gevolgen die daaruit voortvloeien voor rekening komen van
de overtreder.

Ten aanzien van de door bezwaarde aan het Fietsdepot betaalde wordt overwogen dat bezwaarde
alleen in aanmerking komt voor een vergoeding, indien blijkt dat niet de juiste procedure voor
verwijdering is gevolgd. Hiervan is geen sprake. Aangezien de fietsen verwijderd mochten worden,
worden de kosten voor de sloten ook niet vergoed. Handhaving moest voor de verwijdering van de
fietsen de sloten wel openbreken. De commissie adviseert daarom om geen kostenvergoeding toe
te kennen.

7. Conclusie
Op grond van het voorgaande is de commissie van oordeel dat het bezwaar ongegrond is en dat de
bestreden besluiten in stand dienen te blijven. [NAAM] komt niet in aanmerking voor een
kostenvergoeding.

Adviseur,

Dhr. [NAAM] Raad van State 2 juli 2014, ECLI:NL:RVS:2014:239