Advies van de bezwaarschriftencommissie Juridisch Bureau

Aan           Het algemeen bestuur van de bestuurscommissie van het stadsdeel Oost
Griffienummer JB.18.000519.001

Datum         27 maart 2018
Onderwerp     Advies naar aanleiding van het bezwaarschrift van mevrouw [NAAM] bestuur,

1. Inleiding
Op 5 februari 2018 heeft de handhaver, namens u, de fiets van mevrouw [NAAM] (hierna:
bezwaarde) verwijderd van de locatie Feike de Boerlaan en opgeslagen bij het Fietsdepot. De fiets
stond volgens het besluit langer dan zes weken onafgebroken op dezelfde plaats geparkeerd. Het
besluit is op 22 januari 2018 bekendgemaakt.

Tegen dit besluit is op 6 maart 2018 een bezwaarschrift ingediend. Bij brief van 13 maart 2018 is de
ontvangst van het bezwaarschrift bevestigd.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Het besluit is bekend gemaakt op 22 januari 2018. De termijn voor het indienen van het
bezwaarschrift ving aan op 23 januari 2018. Volgens de uitspraak van 10 oktober 2016 Rechtbank
Den Haag1 is de sticker op de fiets het besluit. Gelet op artikel 6:7 jo. 6:8 van de Algemene wet
bestuursrecht (hierna: Awb) was 5 maart 2018 de laatste dag waarop het bezwaarschrift kon
worden ingediend. Het bezwaarschrift is op 6 maart 2018 door het stadsdeel ontvangen. Daarmee
staat vast dat het bezwaarschrift niet tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het haar niet aan te rekenen is, dat zij te laat is met haar
bezwaarschrift.

Bezwaarde is per brief van d.d. 13 maart 2018 in de gelegenheid gesteld om uiterlijk 25 maart 2018
te laten weten wat de redenen zijn van de termijnoverschrijding. [NAAM] heeft op 14 maart
2018 telefonisch hierop gereageerd.

1 ECLI:NL:RBDHA:2016:12168

Bezwaarde heeft te kennen gegeven dat de reden voor termijnoverschrijding reeds opgenomen is
in haar bezwaarschrift. In het bezwaarschrift voert [NAAM] aan dat zij vanwege haar
zwangerschap en het herstel van een heftige bevalling niet naar haar fiets heeft omgekeken.

Hoewel hetgeen [NAAM] heeft aangevoerd betreurenswaardig is, wordt overwogen dat uit de
door haar gegeven toelichting niet gebleken is dat [NAAM] een geldige reden voor
termijnoverschrijding had.

Geconcludeerd wordt dat niet is gebleken dat het [NAAM] niet aangerekend kan worden dat er
niet tijdig bezwaar is ingediend.

3. Advies
Op grond van het vorenstaande adviseer ik u:
-  Het bezwaarschrift van 6 maart 2018 niet-ontvankelijk te verklaren.

Amsterdam, 27 maart 2018

mr. [NAAM]