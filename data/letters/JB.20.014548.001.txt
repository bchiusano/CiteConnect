Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.20.014548.001
Datum        24 september 2020
Onderwerp    Advies naar aanleiding van het bezwaarschrift van [NAAM] college,

1. Inleiding
Op 28 augustus 2020 om 10:19 uur heeft de handhaver, namens u, de fiets van [NAAM]
(hierna: bezwaarde) verwijderd uit het gebied rond de Kinkerstraat/De Hallen (Bellamystraat) te
Amsterdam en opgeslagen bij het Fietsdepot. De fiets van bezwaarde stond volgens het besluit
niet geparkeerd in de daarvoor bestemde voorziening. Het besluit is op 28 augustus 2020 om 08:33
uur bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  Het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] geeft in zijn eerste bezwaarschrift aan dat hij zijn fiets correct heeft
geparkeerd op de voor fietsen gereserveerde plek voor zijn huis. Hij heeft foto's van de
locatie bijgevoegd.
. [NAAM] geeft aan dat zijn fiets is meegenomen naar het Fietsdepot en dat hij moest
betalen om de fiets terug te krijgen.
. [NAAM] geeft in zijn tweede bezwaarschrift aan dat hij net heeft begrepen waarom
zijn fiets door Handhaving is verwijderd. [NAAM] stelt dat hij een sticker op de fiets
heeft gevonden met de stickerdatum 20-08. [NAAM] stelt dat dit niet correct is en dat

er sprake is van een verschrijving. Het had de datum 28-08 moeten zijn. [NAAM] geeft
aan dat de fiets al na één uur is verwijderd.
. [NAAM] heeft kosten gemaakt en hij wenst deze vergoed te krijgen. Het gaat om een
bedrag van ? 22,- voor de fiets en een bedrag van ? 8,- om bij het Fietsdepot te komen.

4. Horen van bezwaarde
Op 23 september 2020 is er telefonisch contact geweest met [NAAM] heeft
ingestemd met telefonisch horen en hij heeft de bezwaren uit het bezwaarschrift herhaald en
benadrukt. Daarnaast heeft hij samengevat het volgende aangevoerd:
. [NAAM] geeft aan dat hij twee bezwaarschriften heeft ingediend. Hij heeft eerst
bezwaar gemaakt vanwege de reden van verwijdering. Nadat hij hierover op de hoogte
was geraakt, heeft hij een bezwaarschrift ingediend over de sticker en de gegeven
termijn.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek, fietsnietje of
fietsparkeervak) mogen worden geparkeerd. Door het intensief gebruik en hoge fietsparkeerdruk
is het gebied rond de Kinkerstraat en de Hallen door het college van burgemeester en wethouders
aangewezen als gebied waarin het verboden is om fietsen buiten de daarvoor bestemde
voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het gebied gebruik maken de ruimte
te geven. Door middel van informatieborden wordt gewezen op het verbod op buiten de
parkeervoorzieningen te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets stond in de buurt van een

1 Gemeenteblad 18 september 2018, nr. 197814, 'Uitvoering van een gebiedsaanwijzing op grond van 
art. 4, lid 3 Algemene Plaatselijke Verordening APV ter beperking van het (brom) fietsparkeren in de 
openbare ruimte in het belang van de veiligheid en ter voorkoming van hinder, gemeente Amsterdam'.

fietsnietje geparkeerd. Er wordt opgemerkt dat er officieel maar twee fietsen bij een fietsnietje
mogen staan. Daarnaast wordt ter verduidelijking benoemd dat, indien een fiets goed bij een
fietsnietje geparkeerd staat, de fiets niet of weinig uit steekt. Uit de foto's blijkt dat de fiets ruim
uitsteekt. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 28 augustus 2020 om 08:33 uur is aangebracht, en dat de fiets diezelfde dag om 10:19
uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] geeft aan dat hij zijn fiets correct heeft geparkeerd op de voor fietsen gereserveerde
plek voor zijn huis. De commissie overweegt hiertoe het volgende.

Herhaald wordt dat uit het constateringsformulier en de foto's die zijn gemaakt bij de verwijdering
van de fiets, blijkt dat de fiets buiten de fietsvoorziening is aangetroffen. De fiets stond in de buurt
van een fietsnietje geparkeerd. Er wordt opgemerkt dat er officieel maar twee fietsen bij een
fietsnietje mogen staan. Daarnaast wordt ter verduidelijking benoemd dat indien een fiets goed bij
een fietsnietje geparkeerd staat, de fiets niet of weinig uit steekt. Uit de foto's blijkt dat de fiets
uitsteekt. Voor een handhaver is bepalend hoe hij de fiets aantreft.

[NAAM] stelt verder dat hij een sticker op de fiets heeft gevonden met de stickerdatum 20-08.
[NAAM] stelt dat dit niet correct is en dat er sprake is van een verschrijving. Het had de datum
28-08 moeten zijn. [NAAM] geeft aan dat de fiets al na één uur is verwijderd. De commissie
overweegt hiertoe het volgende.

De commissie merkt op dat op de sticker staat vermeld dat de stickerdatum 28-08 om 08:33 uur is.
Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Een langere begunstigingstermijn wordt gelet
op de druk op de openbare ruimte in het gebied en de aanzuigende werking van verkeerd
geparkeerde fietsen niet wenselijk geacht en zou in feite leiden tot het gedogen van

overtredingen. Bovendien heeft de Rechtbank Amsterdam met de uitspraak van 26 september
2018 te kennen gegeven dat het verlenen van een begunstigingstermijn van één uur niet onredelijk
is, in het geval van binnen het aangewezen gebied buiten de daarvoor bestemde voorziening
geparkeerde fietsen.2

[NAAM] heeft kosten gemaakt en hij wenst deze vergoed te krijgen. Het gaat om een bedrag
van ? 22,- voor de fiets en een bedrag van ? 8,- om bij het Fietsdepot te komen. De commissie
overweegt hiertoe het volgende.

Ten aanzien van de door bezwaarde aan het Fietsdepot betaalde administratiekosten en de
reiskosten naar het Fiestdepot wordt overwogen dat bezwaarde alleen in aanmerking komt voor
een vergoeding, indien blijkt dat niet de juiste procedure voor verwijdering is gevolgd. Hiervan is
geen sprake. Aangezien de fiets terecht is verwijderd komen deze kosten niet voor vergoeding in
aanmerking.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mw. [NAAM] Rb Amsterdam, 26 september 2018, ECLI:NL:RBAMS:2018:7511