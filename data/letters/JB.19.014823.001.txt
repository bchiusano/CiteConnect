Advies van de bezwaarschriftencommissie Juridisch Bureau

Aan          Het college van burgemeesters en wethouders van de gemeente Amsterdam
Zaaknummers  JB.19.014823.001 en JB.19.014824.001
Datum        5 november 2019
Onderwerp    Advies naar aanleiding van het bezwaarschrift van de heer [NAAM] college,

1 Inleiding
Op 12 augustus 2019 heeft de handhaver, namens u, de fietsen van de heer [NAAM] (hierna:
bezwaarde) verwijderd van de locatie Kuinderstraat te Amsterdam en opgeslagen bij het
Fietsdepot. De fietsen van bezwaarde stonden volgens de besluiten langer dan zes weken, zonder
wezenlijke onderbreking, op dezelfde plaats geparkeerd. De besluiten zijn op 16 juli 2019
bekendgemaakt.

Tegen deze besluiten is een bezwaarschrift ingediend, welke door het Juridisch Bureau  is
ontvangen op 3 oktober 2019. Bij brief van 11 oktober 2019 is de ontvangst van het bezwaarschrift
bevestigd.

2 Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

De besluiten zijn bekendgemaakt op 16 juli 2019. De termijn voor het indienen van een
bezwaarschrift ving aan op 17 juli 27 augustus 2019. Volgens de uitspraak van 10 oktober 2016 van
Rechtbank Den Haag1 is de sticker op de fiets het besluit. Gelet op artikel 6:7 jo. 6:8 van de
Algemene wet bestuursrecht (hierna: Awb) was 27 augustus 2019 de laatste dag waarop het
bezwaarschrift kon worden ingediend. Op 3 oktober 2019 is het bezwaarschrift ingediend en door
het Juridisch Bureau ontvangen. Daarmee staat vast dat het bezwaarschrift niet tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het hem niet aan te rekenen is, dat hij te laat is met haar
bezwaarschrift.

Bij brief van 11 oktober 2019 is bezwaarde in de gelegenheid gesteld om schriftelijk te laten weten
waarom het bezwaarschrift te laat is ingediend. Bij brief van 23 oktober 2019 heeft bezwaarde
hierop gereageerd.

1  Rb Den Haag, 10 oktober 2016, ECLI:NL:RBDHA:2016:12168.

Aangevoerd is dat bezwaarde gepensioneerd is en hierdoor vaker van huis is. Omdat bezwaarde
niet thuis was, waren zij niet in staat om eerder te reageren.

De commissie geeft in dit specifieke geval het voordeel van de twijfel dat niet gesteld kan worden
dat het aan bezwaarde te wijten is dat hij niet tijdig bezwaar heeft gemaakt.

Zodoende wordt toegekomen aan een inhoudelijke beoordeling.

3 Advies
De commissie adviseert u:
.  het bezwaarschrift ontvankelijk te verklaren-
.  het bezwaar tegen het besluit met kenmerk JB.19.014823.001 ongegrond te verklaren-
.  het bezwaar tegen het besluit met kenmerk JB.19.014824.001 ongegrond te verklaren-
.  het bestreden besluit met kenmerk JB.19.014823.001 in stand te laten-
.  het bestreden besluit met kenmerk JB.19.014824.001 in stand te laten-
.  het verzoek om kostenvergoeding af te wijzen.

4 Bezwaren
Samengevat luiden de bezwaren in het bezwaarschrift als volgt:
- [NAAM] geeft aan dat de fietsen na een lange vakantie afgelopen zomer zijn verwijderd-
- [NAAM] geeft aan dat zij de fietsen dagelijks gebruiken-
- [NAAM] geeft aan dat zij de fietsen niet op de schouders kunnen nemen en naar boven
kunnen tillen vanwege hun leeftijd. Hierdoor moeten de fietsen geparkeerd blijven in het
fietsenrek-
- [NAAM] verzoekt om een vergoeding van de door hem aan het Fietsdepot betaalde
administratiekosten van ? 45,- en de kosten  voor een vervangend slot.

5 Horen van bezwaarde
Op 30 oktober 2019 heeft er telefonisch contact plaatsgevonden met bezwaarde. [NAAM] heeft
ingestemd met telefonisch horen. Kort samengevat heeft hij zijn bezwaren als volgt toegelicht:
- [NAAM] geeft aan dat hij in de zomer maanden niet in Nederland verbleef. Zo was
bezwaarde van april tot september 2019 niet aanwezig-
- [NAAM] geeft aan dat hij de fietsen niet kan optillen naar boven, hierdoor moeten de
fietsen buiten blijven staan-
- [NAAM] geeft aan dat hij het belachelijk vindt dat er betaald moet worden om je eigen
fiets terug te krijgen.

6 Juridisch kader
Ingevolge artikel 4.27 lid 2a van de Algemene Plaatselijke Verordening (hierna: APV) is het
verboden om in een door het college aangewezen gebied langer te parkeren dan een door het
college te bepalen periode. Het gebied binnen de Ring A10
(met uitzondering van Noord) is door het college aangewezen als gebied waar een fiets niet langer
dan zes weken op dezelfde plaats mag parkeren, zonder wezenlijke onderbreking. 2

2 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'

Verder zijn van toepassing artikel 5:21, artikel 5:24, artikel 5:25 en artikel 5:29 van de Awb. Op
grond hiervan kunt u een overtreding zelf beÃ«indigen door het meevoeren
en opslaan van de fiets, nadat u de betrokkene in de gelegenheid heeft gesteld zelf de overtreding
op te heffen. Tevens kunt u de kosten hiervan in rekening brengen.

7 Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fietsen volgens de juiste procedure heeft plaatsgevonden.

De locatie Kuinderstraat valt in het aangewezen gebied binnen de Ring A10. Op deze locatie geldt
een maximale parkeerduur van zes weken. Deze maximale parkeerduur geldt zowel binnen als
buiten de fietsparkeervoorzieningen. Met dit beleid wil de gemeente de bestaande
parkeerplekken beter benutten.

Uit de constateringsformulieren blijkt dat beide fietsen langer dan zes weken zonder wezenlijke
onderbreking geparkeerd stondenop de locatie Kuinderstraat . De fietsen zijn
door de handhaver op 24 mei 2019 van een onopvallend constateringsmiddel (krijtstreep)
voorzien. Op 16 juli 2019 is gecontroleerd of de fietsen zijn gebruikt. Uit het intact zijn van het
constateringsmiddel bleek dat bezwaarde de fietsen in de tussenliggende periode niet heeft
gebruikt. Overtreding van artikel 4.27 lid 2 van de APV staat hiermee vast.

In een gebied met een maximale parkeerduur van zes weken krijgt de eigenaar vanaf het
aanbrengen van de sticker zeven dagen de tijd om de fiets te gebruiken. Op de foto's die op het
moment van verwijderen van de fietsen door de handhavers zijn gemaakt, is te zien dat de fietsen
van bezwaarde voorzien waren van een sticker. Uit het constateringsformulieren blijkt dat de
sticker op 16 juli 2019 is aangebracht, en dat de fietsen op 12 augustus 2019 zijn verwijderd.

Hieruit volgt dat u de juiste procedure heeft gevolgd bij het verwijderen van de fiets.

Bezwaarde voert aan dat hij in de zomer maanden niet in Nederland verblijft. Hij was van april tot
september 2019 niet aanwezig. Tevens voert bezwaarde aan dat de fietsen buiten de
zomermaanden dagelijks gebruikt worden. De commissie overweegt hierover als volgt.

Het kan voorkomen dat iemand zijn of haar fiets voor langere tijd niet kan gebruiken. Als de fiets,
voor langer dan de maximale parkeerduur, niet wordt gebruikt is de beste oplossing om de fiets
binnen te zetten. [NAAM] heeft aangegeven dat het niet mogelijk is om de fietsen binnen te
zetten. Om dan toch te voorkomen dat de fietsen worden verwijderd wordt geadviseerd buren of
vrienden te vragen om de fietsen in de gaten te houden en de fietsen te gebruiken. [NAAM]
heeft niet bestreden dat de fietsen in de zes weken voorafgaand aan verwijdering niet zijn
gebruikt. [NAAM] heeft zelf aangegeven de fietsen niet te hebben gebruikt. Dat bezwaarde de
fietsen niet heeft gebruikt blijkt ook uit de door de handhaver genomen foto's die zijn gemaakt bij
verwijdering van de fietsen. Op de foto's is te zien dat het constateringsmiddel nog intact was ten
tijde van verwijdering. Dat bezwaarde op reis was, ontslaat hem niet van het verbod om de fietsen
langer dan zes weken, zonder wezenlijke onderbreking, op dezelfde plaats te parkeren.

Schade
Ten aanzien van de door bezwaarde gemaakte kosten wordt overwogen dat hiervoor alleen tot
vergoeding kan worden overgegaan indien blijkt dat niet de juiste procedure voor verwijdering is
gevolgd. Nu in bezwaar is gebleken dat hiervan geen sprake is, worden de door bezwaarde
gemaakte kosten niet vergoed.

Conclusie
Op grond van het voorgaande is de commissie van oordeel dat het bezwaar ongegrond is en dat
de bestreden besluiten in stand dienen te blijven. [NAAM] komt niet in aanmerking voor
vergoeding van de gemaakte kosten.

Adviseur,

[NAAM]