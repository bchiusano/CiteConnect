Advies van de bezwaarschriftencommissie Juridisch Bureau

Aan           Het college van burgemeester en wethouders van Amsterdam
Zaaknummer    JB.19.018629.001
Datum         15 januari 2020
Onderwerp     Advies naar aanleiding van het bezwaarschrift van mevrouw [NAAM]

Geacht college,

1. Inleiding
Op 14 november  2019 heeft de handhaver, namens u, de fiets van [NAAM] (hierna: bezwaarde)
verwijderd van de locatie Mauvestraat  en opgeslagen bij het Fietsdepot. De fiets stond volgens het
besluit langer dan zes weken onafgebroken op dezelfde plaats geparkeerd. Het besluit is op 21
oktober 2019 bekendgemaakt.

Tegen dit besluit is een bezwaarschrift ingediend. Het bezwaarschrift is ontvangen op 4 december
2019.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

De rechtbank Den Haag heeft in haar uitspraak  van 10 oktober 2016
(ECLI:NL:RBDHA:2016:12168) geoordeeld, dat de  sticker op de fiets het besluit is. Het besluit is
bekend gemaakt op 21 oktober 2019. De termijn voor het indienen van het bezwaarschrift ving
aan op 22 oktober 2019. Gelet op artikel 6:7 jo. 6:8 van de Algemene wet bestuursrecht (hierna:
Awb) was 3 december 2019 de laatste dag waarop het bezwaarschrift kon worden ingediend. Het
bezwaarschrift is ontvangen op 6 december 2019. Daarmee staat vast dat het bezwaarschrift niet
tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
[NAAM] moet dan aantonen dat het hem niet aan te rekenen is, dat hij te laat is met zijn
bezwaarschrift.

In het bezwaarschrift van 6 december 2019 heeft bezwaarde aangegeven dat de verwijderde fiets
van haar schoondochter is. [NAAM] is van mening, dat de schoondochter de fiets veelvuldig
gebruikt. Hierdoor zou volgens bezwaarde geen sprake zijn van overtreding van artikel 4:27 lid 2a
van de APV.

Bij brief van 24 december 2019 is bezwaarde in de gelegenheid gesteld om voor 7 januari 2020
schriftelijk nader te laten weten waarom het bezwaarschrift te laat is ingediend. [NAAM] is in
de brief van 7 januari 2020 erop gewezen, dat bij geen reactie van haar zijde, het bezwaarschrift
niet inhoudelijk beoordeeld zal worden. [NAAM] heeft geen gebruik gemaakt van de
mogelijkheid om te laten weten waarom het bezwaarschrift te laat is ingediend.

Gezien deze feiten en omstandigheden is naar het oordeel van de commissie de conclusie
gerechtvaardigd dat het bezwaarschrift van 4 december 2019 niet-ontvankelijk is.

3. Advies
Op grond van het vorenstaande adviseer ik u:
-  Het bezwaarschrift niet-ontvankelijk te verklaren.
-  Het bestreden besluit van 21 oktober 2019 in stand te laten.

Adviseur,

[NAAM]