Advies van de bezwaarschriftencommissie Juridisch Bureau

Aan           Het college van burgemeester en wethouders van Amsterdam
Zaaknummer    JB.18.007960.001, JB.18.007961.001 en JB.18.007962.001
Datum         20 september 2018
Onderwerp     Advies naar aanleiding van het bezwaarschrift van mevrouw [NAAM] college,

1. Inleiding
Op 7 juni 2018 heeft de handhaver, namens u, drie fietsen van [NAAM] (hierna: bezwaarde) verwijderd
van de locatie Singel en opgeslagen bij het Fietsdepot. De fietsen  van bezwaarde waren volgens de
besluiten verlaten fietsen. De besluiten zijn op 22 mei 2018 bekendgemaakt.

Tegen deze besluiten is een bezwaarschrift ingediend. Het bezwaarschrift is op 23 juli 2018
ontvangen. Bij brief van 30 augustus 2018 is de ontvangst van het bezwaarschrift bevestigd.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

De besluiten zijn bekend gemaakt op 22 mei 2018. De termijn voor het indienen van het
bezwaarschrift ving aan op 23 mei 2018. Volgens de uitspraak van 10 oktober 2016 Rechtbank Den
Haag1 is de sticker op de fiets het besluit. Gelet op artikel 6:7 jo. 6:8 van de Algemene wet
bestuursrecht (hierna: Awb) was 3 juli 2018 de laatste dag waarop het bezwaarschrift kon worden
ingediend. Het bezwaarschrift is op 23 juli 2018 ontvangen. Daarmee staat vast dat het
bezwaarschrift niet tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het haar niet aan te rekenen is, dat zij te laat is met haar
bezwaarschrift.

Bij brief van 30 augustus 2018 is bezwaarde in de gelegenheid gesteld om schriftelijk te laten
weten waarom het bezwaarschrift te laat is ingediend. Hierop is geen reactie binnengekomen.
Hierdoor is niet gebleken dat het bezwaarde niet aangerekend kan worden dat er niet tijdig
bezwaar is ingediend.

1 ECLI:NL:RBDHA:2016:12168

3. Advies
Op grond van het vorenstaande adviseer ik u:
-  Het bezwaarschrift niet-ontvankelijk te verklaren.

Adviseur,

Mw. [NAAM]