Advies van de bezwaarschriftencommissie Juridisch Bureau

Aan           Het college van burgemeester en wethouders van Amsterdam
Zaaknummer    JB.19.007048.001
Datum         4 juli 2019
Onderwerp     Advies naar aanleiding van het bezwaarschrift van mevrouw [NAAM] college,

1. Inleiding
Op 28 februari 2019 heeft de handhaver, namens u, de fiets van I. Winkelmolen (hierna: bezwaarde)
verwijderd van de locatie Stolwijkstraat en opgeslagen bij het Fietsdepot. De fiets stond volgens het
besluit langer dan zes weken onafgebroken op dezelfde plaats geparkeerd. Het besluit is op 30
januari 2019 bekendgemaakt.

Tegen dit besluit is een bezwaarschrift ingediend. Het bezwaarschrift heeft als poststempel 30 april
2019. Bij brief van 8 mei 2019 is de ontvangst van het bezwaarschrift bevestigd.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Volgens de uitspraak van 10 oktober 2016 Rechtbank Den Haag1 is de sticker op de fiets het
besluit. Het besluit is bekend gemaakt op 30 januari 2019. De termijn voor het indienen van het
bezwaarschrift ving aan op 31 januari 2019. Gelet op artikel 6:7 jo. 6:8 van de Algemene wet
bestuursrecht (hierna: Awb) was 13 maart 2019 de laatste dag waarop het bezwaarschrift kon
worden ingediend. Het bezwaarschrift heeft als poststempel 30 april 2019. Daarmee staat vast dat
het bezwaarschrift niet tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het haar niet aan te rekenen is, dat zij te laat is met haar
bezwaarschrift.

Bij brief van 8 mei 2019 is bezwaarde in de gelegenheid gesteld om schriftelijk te laten weten
waarom het bezwaarschrift te laat is ingediend. [NAAM] heeft hier niet op gereageerd binnen
de gestelde termijn. Op 4 juli 2019 is daarom telefonisch contact opgenomen met bezwaarde.
Bezwaarde heeft tijdens dit gesprek toegelicht dat zij op vakantie was. De sticker heeft zij nog zelf

1 ECLI:NL:RBDHA:2016:12168

gezien en verwijderd maar toen zij op vakantie waren is de fiets verwijderd. Vanwege haar
vakantie was zij vervolgens ook laat met het indienen van haar bezwaarschrift.

De reden die door bezwaarde is aangevoerd is geen geldige reden voor termijnoverschrijding.
Hierdoor is niet gebleken dat het bezwaarde niet aangerekend kan worden dat er niet tijdig
bezwaar is ingediend.

3. Advies
Op grond van het vorenstaande adviseer ik u:
-  Het bezwaarschrift niet-ontvankelijk te verklaren-
-  Het bestreden besluit in stand te laten.

Adviseur,

[NAAM]