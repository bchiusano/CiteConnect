Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.20.017361.001
Datum         7 december 2020
Onderwerp     Advies naar aanleiding van het bezwaarschrift van [NAAM] college,

1. Inleiding
Op 25 oktober 2020 om 11:55 uur heeft de handhaver, namens u, de fiets van [NAAM] (hierna:
bezwaarde) verwijderd uit het gebied rond het NS-station Amsterdam-Centraal (Stationsplein), en
opgeslagen bij het Fietsdepot. De fiets van bezwaarde stond volgens het besluit niet geparkeerd in
de daarvoor bestemde voorziening. Het besluit is op 25 oktober 2020 om 10:15 uur bekendgemaakt.
Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat haar fiets is verwijderd terwijl de fiets niet buiten het rek
geparkeerd stond.
. [NAAM] geeft aan dat haar fiets gedurende drie uur aan de zijkant van het fietsenrek
stond. De fiets stond met een ketting aan een paal vastgemaakt die aan het hek grensde.
. [NAAM] geeft aan dat zij geen foto als bewijs maakt wanneer zij haar fiets parkeert.
. [NAAM] voert aan dat het geen nut heeft om een sticker met een begunstigingstermijn
van één uur op de fietsen te plakken die bij NS-station Amsterdam-Centraal staan. Deze
fietsen zijn van mensen die met de trein gaan voor langer dan een uur.

4. Horen van bezwaarde
Op 3 december 2020 is er telefonisch contact geweest met bezwaarde. [NAAM] heeft haar
bezwaren herhaald en benadrukt. Daarnaast heeft bezwaarde het volgende aangevoerd:

. [NAAM] heeft toegelicht dat zij haar fiets aan de zijkant van een hek had gezet en had
vastgemaakt aan een paal met een verkeersbord die dichtbij dit hek stond.
. [NAAM] voert aan dat zij het erg overdreven vindt dat haar fiets daar is weggehaald.
. [NAAM] stelt dat het voor haar niet duidelijk was dat zij haar fiets daar niet mocht
parkeren.
. [NAAM] geeft aan dat indien zij haar fiets aan het hek had vastgemaakt, er geen
probleem geweest was.
. [NAAM] geeft aan dat er op het verkeersbord, waaraan haar fiets stond vastgemaakt,
had moeten staan dat je je fiets daar niet aan mag vastmaken.

5. Juridisch kader
Ingevolge artikel 4.27 lid 3 en 4 APV kan in het belang van de veiligheid en ter voorkoming van
hinder een gebied worden aangewezen waarin fietsen uitsluitend in de daarvoor bestemde
voorziening (lees: een fietsenrek/ fietsvak/ fietsnietje) mogen worden geparkeerd. Door het
intensief gebruik en hoge fietsparkeerdruk is het gebied rond NS-Station Amsterdam-Centraal
door het college van burgemeester en wethouders aangewezen als gebied waarin het verboden is
om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten een daartoe
aangewezen voorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets niet in een daartoe aangewezen voorziening stond geparkeerd. De fiets stond tussen
een paal en een fietsenrek geparkeerd. De fiets stond niet met een van de wielen in een wielsleuf
geparkeerd maar naast de laatste wielsleuf en vastgemaakt aan de paal naast het fietsenrek. Voor
een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

1 Gemeenteblad van 3 mei 2016, nr 55896, 'Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van een uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
2wenselijk geacht en zou in feite leiden tot het gedogen van overtredingen.

Uit de foto's blijkt dat de fiets voorzien was van een sticker. Uit het constateringsformulier blijkt
dat de sticker op 25 oktober 2020 om 10:15 uur is aangebracht, en dat de fiets diezelfde dag om
11:55 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde geeft aan dat haar fiets is verwijderd terwijl de fiets niet buiten het rek geparkeerd
stond. [NAAM] geeft aan dat zij haar fiets aan de zijkant van een hek had gezet en zij deze had
vastgemaakt aan een paal met een verkeersbord die dichtbij dit hek stond. De fiets stond volgens
bezwaarde binnen een fietsenrek, aan de zijkant. [NAAM] geeft aan dat indien zij haar fiets aan
het hek had vastgemaakt, er geen probleem geweest was. De commissie overweegt hiertoe het
volgende.

Herhaald wordt dat uit het constateringsformulier en de foto's die zijn gemaakt bij de verwijdering
van de fiets, blijkt dat de fiets niet in een daartoe aangewezen voorziening stond geparkeerd. De
fiets stond niet met een van de wielen in een wielsleuf geparkeerd maar naast de laatste wielsleuf
en vastgemaakt aan de paal naast het fietsenrek. Voor een handhaver is bepalend hoe hij de fiets
aantreft. Een fietsenrek is zo ingericht en vormgegeven dat het voor de gebruiker daarvan
eenduidig is hoe op een juiste wijze de fiets in het fietsenrek geplaatst dient te worden. In
onderhavig geval betreft het een fietsenrek met wielsleuven. Verwacht mag worden dat de
gebruiker van een fietsenrek met wielsleuven weet dat als de fiets niet met een wiel in een
wielsleuf wordt gezet, de fiets onjuist in het fietsenrek staat geparkeerd. Nu de fiets van
bezwaarde niet met een van de wielen in een wielsleuf van het fietsenrek stond, mocht de fiets
worden verwijderd. Tegen deze achtergrond wordt het bezwaar van bezwaarde niet gevolgd.

Ten overvloede wordt opgemerkt dat de fiets wel of niet staat vastgemaakt aan een fietsenrek is
daarbij niet van belang. De fiets dient in een aangewezen gebied correct in een fietsenrek te
worden gezet.

Bezwaarde voert aan dat het geen nut heeft om een sticker met een begunstigingstermijn van één
uur op de fietsen te plakken die bij NS-station Amsterdam-Centraal staan. Deze fietsen zijn van
mensen die met de trein gaan voor langer dan een uur. De commissie overweegt hiertoe het
volgende.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in

staat te stellen de overtreding ongedaan te maken. Een langere begunstigingstermijn wordt gelet
op de druk op de openbare ruimte in het gebied en de aanzuigende werking van verkeerd
geparkeerde fietsen niet wenselijk geacht en zou in feite leiden tot het gedogen van
overtredingen. Dat de eigenaar van de fiets niet binnen die termijn de overtreding ongedaan heeft
kunnen maken, doet daar niet aan af. Bovendien heeft de Rechtbank Amsterdam met de uitspraak
van 28 februari 2017 te kennen gegeven dat het verlenen van een begunstigingstermijn van één
uur niet onredelijk is, in het geval van binnen het aangewezen gebied buiten de daarvoor
bestemde voorziening geparkeerde fietsen.2

Bezwaarde voert aan dat zij het erg overdreven vindt dat haar fiets daar is weggehaald. Hiertoe
wordt het volgende overwogen.

Herhaald wordt dat gelet op de druk op de openbare ruimte in het gebied rond het NS-station
Amsterdam-Centraal en de aanzuigende werking van verkeerd geparkeerde fietsen het niet
wenselijk is om de overtreding te dogen. Na het verstrijken van de begunstigingstermijn was het
verwijderen van de fiets de enige manier om overtreding te beëindigen. Overwogen wordt dat de
gevolgen die daaruit voortvloeien voor rekening komen van de overtreder.

Bezwaarde stelt dat het voor haar niet duidelijk was dat zij haar fiets daar niet mocht parkeren.
Bezwaarde geeft aan dat er op het verkeersbord, waaraan haar fiets stond vastgemaakt, had
moeten staan dat je je fiets daar niet aan mag vastmaken. De commissie overweegt hiertoe het
volgende.

Het is vervelend dat bezwaarde niet op de hoogte was van de geldende regeling waardoor zij haar
fiets buiten de voorziening geparkeerd heeft. Hoewel er rond het NS-station Amsterdam Centraal
door middel van verschillende informatieborden gewezen wordt op het verbod om buiten een
daarvoor bestemde voorziening te parkeren, wordt overwogen dat door middel van borden
uitsluitend gewezen wordt op het verbod om buiten de voorziening te parkeren. Het zijn niet de
borden die het parkeerverbod in het leven roepen. Het is de bevoegdheid in de APV en het
Aanwijzingsbesluit die maken dat er een bepaald regime geldt in het gebied. Het al dan niet
aanwezig zijn van een bord doet daarom niet af aan de geldende regels.3 Ten overvloede wordt
opgemerkt dat de fiets van bezwaarde buiten de voorziening is aangetroffen. De fiets mocht
daarom worden verwijderd. Dat de fiets aan de paal van het verkeersbord stond vastgemaakt was
daarbij niet van belang.

Wel moet met druk worden gewezen op het verbod van artikel 4.2 lid 1 van de APV om
voorwerpen vast te maken aan onder andere verkeersborden. Dit verbod geldt in heel Amsterdam.
Ook hier geldt dat de bebording slechts het verbod aanduidt en niet in het leven roept. Het is de
bevoegdheid van de APV die dit verbod in het leven roept.

7. Conclusie
Op grond van het voorgaande is de commissie van oordeel dat het bezwaar ongegrond is en dat het

2 Rb Amsterdam, 28 februari 2017, ECLI:NL:RBAMS:2017:1136.
3 Raad van State 2 juli 2014, ECLI:NL:RVS:2014:2398.

bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

[NAAM]