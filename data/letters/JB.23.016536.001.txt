Advies van de bezwaarschriftencommissie Juridisch Bureau
Aan          Het college van burgemeester en wethouders van de gemeente Amsterdam
Zaaknummer   JB.23.016536.001 en JB.23.016860.001
Datum        14 15 november 2023
Onderwerp    Advies naar aanleiding van de bezwaarschriften van mevrouw [NAAM]

Geacht college,

1. Inleiding
Op  23  augustus  2023  om  13:16  uur  en  op  27  september  2023  om  09:07  uur  heeft  de  handhaver,
namens u, de fiets van mevrouw [NAAM] (hierna: bezwaarde) verwijderd uit het gebied rond
het  station  Amstel  (respectievelijk  bij  de  Julianapassage  en  het  Julianaplein)  te  Amsterdam  en
opgeslagen bij het Fietsdepot. De fiets van bezwaarde stond volgens de besluiten, respectievelijk
met  de  kenmerken  1000947597  en  1000368656,  niet  geparkeerd  in  de  daarvoor  bestemde
voorziening. De besluiten zijn op 23 augustus 2023 om 08:20 uur en op 27 september 2023 om 07:50
uur bekendgemaakt. Tegen elk van deze besluiten is tijdig, of in ieder geval binnen een week na het
verstrijken van de bezwaartermijn, een bezwaarschrift ingediend.

2. Advies
De commissie adviseert u:
.  de bezwaarschriften ontvankelijk te verklaren-
.  de bezwaren ongegrond te verklaren-
.  de bestreden besluiten in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de gronden uit het bezwaarschrift aangaande besluitnummer 1000947597 als
volgt:
. [NAAM] merkt op dat er slechts een korte periode verstreek tussen de datum van de
stickerplaatsing en de verwijderdatum. Ze geeft aan dat haar fiets binnen een halve dag is
weggehaald  en  begrijpt  niet  hoe  ze  de  overtreding  binnen  die  termijn  had  kunnen
herstellen.
. [NAAM]  benadrukt  daarnaast  dat  ze  aanzienlijke  hinder  heeft  ondervonden  door  de
verwijdering van haar fiets. Ze werkt in een andere stad en kan niet gemakkelijk heen en
weer reizen naar het Fietsdepot.

Samengevat luiden de gronden uit het bezwaarschrift aangaande besluitnummer 1000368656 als
volgt:
. [NAAM] geeft aan dat haar fiets binnen een dag is verwijderd.
. [NAAM] vraagt zich af of er een soort waarschuwingstijd is en hoe zij haar fiets op tijd
had kunnen weghalen.

4. Horen van bezwaarde
Op  9  november  2023  is  er  telefonisch  contact  geweest  met  bezwaarde. [NAAM]  heeft
ingestemd met telefonisch horen. [NAAM] heeft samengevat het volgende aangevoerd:
. [NAAM]  heeft  aangegeven  dat  zij  begrijpt  dat  fietsen  wettelijk  gezien  al  na  een  uur
mag  mogen  worden  verwijderd,  maar  dat  zij  desondanks  haar  bezwaar  wil  voortzetten
omdat zij beide keren veel moeite heeft moeten doen om haar fiets terug te krijgen.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van  de  veiligheid  en  ter  voorkoming  van  hinder  een  gebied  worden  aangewezen  waarin  fietsen
uitsluitend in de daarvoor bestemde voorziening (lees: een fietsenrek) mogen worden geparkeerd.
Door het intensief gebruik en hoge fietsparkeerdruk is het gebied rond het NS-station Amstel  te
Amsterdam door het college van burgemeester en wethouders aangewezen als gebied waarin het
verboden is om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet  bestuursrecht  (Awb).  Op  grond  hiervan  kunt  u  een  overtreding  zelf  beëindigen  door  het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld  moet  worden  ten  aanzien  van  beide  besluiten,  met  de  kenmerken  1000947597  en
1000368656, of er sprake was van een overtreding, en zo ja, of het verwijderen en opslaan van de
fiets volgens de juiste procedure heeft plaatsgevonden.

6.1 6.1 Ten aanzien van de besluiten
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te  geven.  Door  middel  van  informatieborden  wordt  gewezen  op  het  verbod  om  buiten  de
voorzieningen te parkeren.

Uit de constateringsformulieren en de foto''s die zijn gemaakt bij de verwijderingen van de fiets,
blijkt dat de fiets in beide gevallen buiten een fietsvoorziening is aangetroffen. De fiets stond in
beide  gevallen  op  het  trottoir  geparkeerd.  Voor  een  handhaver  is  bepalend  hoe  hij  de  fiets
aantreft.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

Overtreding van artikel 4.27 lid 4 van de APV in beide gevallen staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

In zowel het eerste als het tweede geval Uit blijkt uit de foto's blijkt dat de fietsen voorzien warens
van een sticker. Uit de constateringsformulieren wordt duidelijk dat in het eerste geval de sticker
op 23 augustus 2023 om 08:20 uur is aangebracht, en de fiets werd verwijderd op 23 augustus 2023
om 13:16 uur. In het tweede geval is de sticker op 27 september 2023 om 09:07 uur aangebracht,
en de fiets werd vervolgens verwijderd op 27 september 2023 om 07:50 uur.

Hieruit volgt dat u in beide gevallen de juiste procedure heeft gevolgd bij het verwijderen van de
fiets.

6.2 Ten aanzien van de bezwaren
Bezwaarde  voert  samengevat  aan  dat  zij  de  termijn  voor  begunstiging  als  onredelijk  kort
beschouwt en in beide gevallen aanzienlijke hinder heeft ondervonden door de verwijdering van
haar fiets. Hiertoe overweegt de commissie als volgt.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Een langere begunstigingstermijn wordt gelet
op  de  druk  op  de  openbare  ruimte  in  het  gebied  en  de  aanzuigende  werking  van  verkeerd
geparkeerde  fietsen  niet  wenselijk  geacht  en  zou  in  feite  leiden  tot  het  gedogen  van
overtredingen. Dat de eigenaar van de fiets niet binnen die termijn de overtreding ongedaan heeft
kunnen maken doet daar niet aan af. Bovendien heeft de Rechtbank Amsterdam met de uitspraak
van 26 september 2018 te kennen gegeven dat het verlenen van een begunstigingstermijn van één
uur  niet  onredelijk  is,  in  het  geval  van  binnen  het  aangewezen  gebied  buiten  de  daarvoor
bestemde voorziening geparkeerde fietsen.2

Herhaald wordt voorts dat gelet op de druk op de openbare ruimte in het gebied rond het NS-
station Amstel te Amsterdam en de aanzuigende werking van verkeerd geparkeerde fietsen het
niet wenselijk is om de overtreding te dogen.

De commissie betreurt het dat bezwaarde in beide gevallen aanzienlijke hinder heeft ondervonden
door de verwijdering van de fietsen. Desalniettemin herhaalt de commissie dat er in beide gevallen
sprake was van een overtreding en dat de juiste procedure voor verwijdering is gevolgd.

2 Rb Amsterdam, 26 september 2018, ECLI:NL:RBAMS:2018:7511.

Na het verstrijken van de begunstigingstermijn was het in beide gevallen noodzakelijk de fietsen
te  verwijderen  om  de  overtreding  te  beëindigen.  Om  die  reden  overweegt  de  commissie  dat  in
beide  gevallen  de  gevolgen  van  de  verwijdering  van  de  fietsen  voor  rekening  van  bezwaarde
komen.

7. Conclusie
Op grond van het voorgaande is de commissie van oordeel dat de bezwaren ongegrond zijn en dat
de  bestreden  besluiten  in  stand  dienen  te  blijven. [NAAM]  komt  niet  in  aanmerking  voor  een
kostenvergoeding.

Adviseur,

Dhr. [NAAM]