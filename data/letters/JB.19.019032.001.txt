Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Dossiernummer JB.19.019032.001
Datum         5 februari 2020
Onderwerp     Advies naar aanleiding van het bezwaarschrift van [NAAM] college,

1. Inleiding
Op 22 november 2019 om 09:11 uur heeft de handhaver, namens u, de fiets van [NAAM]
(hierna: bezwaarde) verwijderd uit het gebied rond NS-station Amsterdam-Zuid (Zuidplein) en
opgeslagen bij het Fietsdepot. De fiets van bezwaarde stond volgens het besluit niet geparkeerd in
de daarvoor bestemde voorziening. Het besluit is op 22 november 2019 om 07:50 uur
bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] voert aan dat uit het besluit niet blijkt dat de fiets geparkeerd stond binnen
het gebied zoals aangewezen op grond van artikel 4.27 lid 3 Algemene Plaatselijke
Verordening (APV). In het besluit staat volgens bezwaarde ten onrechte dat de fiets op
het Zuidplein is aangetroffen. Hij stond geparkeerd tegen een lantaarnpaal in de Prinses
Irenestraat. [NAAM] stelt dat van deze locatie niet vast staat dat deze zich binnen het
aangewezen gebied bevindt-
. [NAAM] geeft aan dat bij het besluit geen plattegrond van het gebied gevoegd is.
[NAAM] geeft aan dat deze plattegrond evenmin op de website van de gemeente
Amsterdam beschikbaar is. Daarnaast heeft de gemeente, ondanks een verzoek daartoe,

hem geen plattegrond toegezonden. Het besluit is volgens bezwaarde daarom
onvoldoende gemotiveerd-
. [NAAM] verzoekt de door hem bij het Fietsdepot betaalde administratiekosten van ?
22,50 terug te betalen, dan wel in de beschikking concreet bewijs te leveren dat zijn fiets
in het verboden gebied geparkeerd stond.

4. Horen van bezwaarde
Bij het bezwaarschrift dat bezwaarde heeft ingediend, is geen telefoonnummer opgegeven.
Daarom is op 29 januari 2020 een e-mail aan bezwaarde verzonden met daarin een verzoek om
zijn telefoonnummer. [NAAM] heeft op diezelfde dag per e-mail aangegeven dat hij er voorkeur
aan geeft zijn bezwaarschrift per e-mail toe te lichten. Samengevat werd het volgende benadrukt:
. [NAAM] geeft aan dat hij een plattegrond heeft aangetroffen op een verkeersbord in
het gebied waar zijn fiets is verwijderd. Uit deze plattegrond blijkt volgens bezwaarde
duidelijk dat zijn fiets zich niet binnen het aangewezen gebied bevond-
. [NAAM] verzoekt de gemeente zijn bezwaarschrift gegrond te verklaren en hem de
door hem betaalde kosten terug te betalen vermeerdert met de wettelijke rente.
Daarnaast vordert hij eventuele toekomstige kosten die hij ten behoeve van de
bezwaarprocedure wellicht zal maken-
. [NAAM] geeft aan dat zijn fiets inderdaad onder het bord, waarop het aangewezen
gebied staat aangegeven, geparkeerd stond-
. [NAAM] stelt dat er op het bedoelde informatiebord een duidelijke plattegrond te
vinden was waarop de grenzen van het gebied duidelijk staan aangegeven. De grens loopt
daarop langs de voorzijde van het Strawinskyhuis tot aan de straat. [NAAM] geeft aan
dat, als je als burger niet meer op een dergelijk informatiebord mag afgaan, je in een wel
zeer kafkaëske situatie terecht komt-
. [NAAM] meent dat een verkeersbord heel vaak een waarschuwing of een aankondiging
geeft, voor een situatie die pas iets verderop aan de orde is.- De fiets stond volgens
bezwaarde daarom buiten het aangewezen gebied-
.  Daarnaast blijft volgens bezwaarde staan dat de afbakening van het gebied voldoende
kenbaar moet worden gemaakt aan het publiek. [NAAM] geeft aan dat de plattegrond
die bij het aanwijzingsbesluit hoort en hem is toegezonden een andere grens van het
aangewezen gebied aanwijst dan het informatiebord terplekke. De daarin gestelde norm
moet volgens bezwaarde helder zijn. [NAAM] stelt dat voor zover de gemeente kan
aantonen dat het officiële aangewezen gebied ook de paal omvat waaraan zijn fiets
vaststond, hij meent dat hij mocht vertrouwen op de op het verkeersbord aangegeven
informatie.

5. Juridisch kader
Ingevolge artikel 4.27 lid 3 en 4 APV kan in het belang van de veiligheid en ter voorkoming van
hinder een gebied worden aangewezen waarin fietsen uitsluitend in de daarvoor bestemde
voorziening (lees: een fietsenrek/ fietsvak/ fietsnietje) mogen worden geparkeerd. Door het
intensief gebruik en hoge fietsparkeerdruk is het gebied rond NS-station Amsterdam-Zuid door

het college van burgemeester en wethouders aangewezen als gebied waarin het verboden is om
fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten een daartoe
aangewezen voorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond niet in daartoe bestemde
parkeervoorziening geparkeerd en was vastgemaakt aan een paal. Voor een handhaver is
bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van een uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 22 november 2019 om 07:50 uur is aangebracht, en dat de fiets op diezelfde dag om
09:11 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] voert aan dat uit het besluit niet blijkt dat de fiets geparkeerd stond binnen het gebied
zoals aangewezen op grond van artikel 4.27 lid 3 APV. In het besluit staat volgens bezwaarde ten

1 Gemeenteblad van 3 mei 2016, nr 55896, 'Aanwijzen gebieden bij NS-stations met maximale fietsparkeerduur en
vaststellen Handboek Fietsparkeren'.

onrechte dat de fiets op het Zuidplein is aangetroffen. Hij stond geparkeerd tegen een
lantaarnpaal in de Prinses Irenestraat. [NAAM] stelt dat hiervan niet vast staat, dat deze zich
binnen het aangewezen gebied bevindt. De commissie overweegt hiertoe het volgende.

Uit de foto op het constateringsformulier blijkt dat de fiets van bezwaarde was voorzien van een
sticker. Volgens de uitspraak van 10 oktober 2016 van Rechtbank Den Haagis deze sticker het
besluit.2 Zoals uit de foto's op het constateringsformulier blijkt, staat op de sticker vermeld op
welke wettelijke grond de fiets verwijderd wordt. Dat de sticker niet vermeld in welk aangewezen
dat is, doet niet af aan de geldigheid van het besluit. Daarnaast overweegt de commissie dat de
vermelding van de locatie 'Zuidplein' op het constateringsformulier volstaat. De Prinses
Irenestraat te Amsterdam valt immers onder het aangewezen gebied rond NS-station
Amsterdam-Zuid. De specificatie 'Zuidplein' omvat in dit kader dan ook de locatie Prinses
Irenestraat, voor zover deze straat binnen het aangewezen gebied valt. Tot slot is uit nader
onderzoek door Handhaving op locatie in combinatie met de foto's die gemaakt zijn bij
verwijdering, gebleken dat de fiets geparkeerd stond in een aangewezen gebied. Gelet op het
voorgaande wordt het bezwaar van bezwaarde niet gevolgd.

[NAAM] geeft aan dat bij het besluit geen plattegrond van het gebied gevoegd is. [NAAM]
geeft aan dat deze plattegrond evenmin op amsterdam.nl beschikbaar is. Daarnaast heeft de
gemeente, ondanks een verzoek daartoe, de plattegrond hem niet toegezonden. Het besluit is
volgens bezwaarde daarom onvoldoende gemotiveerd. De commissie overweegt hiertoe het
volgende.

Hoewel het betreurenswaardig is dat bezwaarde de gegevens niet heeft kunnen vinden op de
website van gemeente Amsterdam, is er wel degelijk een plattegrond beschikbaar waarop de
verschillende gebieden en het verschillende beleid op is af te lezen. Het is vervelend dat dit niet
eerder ter attentie van bezwaarde gekomen is, maar dit doet niet af aan de geconstateerde
overtreding. Daarnaast wordt overwogen dat de gebieden rond alle NS-stations in Amsterdam zijn
aangewezen als gebied waar het verboden is een fiets buiten de daarvoor bestemde voorziening
te parkeren. Door middel van informatieborden wordt uitsluitend gewezen op het verbod om
buiten de rekken te parkeren. Het zijn het niet de borden die het parkeerverbod in het leven
roepen. Ditzelfde geldt voor een plattegrond. Het is de bevoegdheid in de APV en het
Aanwijzingsbesluit die maken dat er een bepaald regime geldt in het gebied. Het al dan niet
aanwezig zijn van een bord of plattegrond doet daarom niet af aan de geldende regels.3 De
commissie volgt het bezwaar daarom niet.

[NAAM] geeft aan dat hij een plattegrond heeft aangetroffen op een verkeersbord in het
gebied waar zijn fiets is verwijderd. Uit deze plattegrond blijkt volgens bezwaarde duidelijk dat zijn
fiets zich niet binnen het aangewezen gebied bevond. [NAAM] geeft aan dat zijn fiets
geparkeerd stond onder het informatiebord waarop het aangewezen gebied staat aangegeven.
[NAAM] geeft aan dat volgens deze plattegrond de grens van het aangewezen gebied voorbij

2 Rb Den Haag, 10 oktober 2016 (ECLI:NL:RBDHA:2016:12168).
3 Afdeling bestuursrechtspraak van de Raad van State, 2 juli 2014 (ECLI:NL:RVS:2014:2398).

het gebouw, het Strawinskyhuis, loopt. De paal met het informatiebord waartegen zijn fiets
geparkeerd stond, zou volgens bezwaarde buiten het aangewezen gebied staan. [NAAM] geeft
daarnaast aan dat hij niet inziet dat het informatiebord de begrenzing van het gebied afbakent.
[NAAM] meent dat een verkeersbord heel vaak een waarschuwing of een aankondiging geeft,
voor een situatie die pas iets verderop aan de orde is. In dit geval geeft de plattegrond op het bord
zelf duidelijk aan waar de grens ligt, namelijk voorbij de rand van het Strawinskyhuis gebouw.
[NAAM] geeft aan dat de plattegrond die bij het aanwijzingsbesluit hoort en hem is
toegezonden een andere grens van het aangewezen gebied aanwijst dan het informatiebord
terplekke. [NAAM] stelt dat voor zover de gemeente kan aantonen dat het officiële
aangewezen gebied ook de paal omvat waaraan zijn fiets vaststond, hij meent dat hij mocht
vertrouwen op de op het verkeersbord aangegeven informatie. Het volgende kan hiertoe worden
overwogen. De commissie overweegt hiertoe het volgende.

Allereerst wordt bevestigd dat door middel van informatieborden inderdaad uitsluitend gewezen
wordt op het verbod om buiten de voorzieningen te parkeren. Het zijn daarom het niet de borden
die het parkeerverbod in het leven roepen. Het is de bevoegdheid in de APV en het
Aanwijzingsbesluit die maken dat er een bepaald regime geldt in het gebied.4 Of het
informatiebord een één op één weergave geeft van het aangewezen gebied, doet daarom niet af
aan de geldende regels. Uit de bij het Gemeenteblad van 3 mei 2016, nr 55896, bijgevoegde kaart
blijkt dat de grens van het aangewezen gebied door het Strawinskyhuis heenloopt. Dit leidt ertoe
dat in dit specifieke geval de bebording in kwestie wel degelijk op de grens van het aangewezen
gebied staat en deze tegelijkertijd aangeeft. Daarnaast kan worden benadrukt dat de gebieden
rond alle NS-stations in Amsterdam zijn aangewezen als gebied waar het verboden is een fiets
buiten de daarvoor bestemde voorziening te parkeren. Een voorziening betreft een fietsenrek of
een fietsparkeervak. Uit het constateringsformulier en de foto's die zijn gemaakt bij de
verwijdering van de fiets, blijkt dat de fiets achter de bebording is aangetroffen. De fiets stond
daarmee binnen het aangewezen gebied geparkeerd en buiten de daartoe bestemde voorziening.
De fiets stond namelijk vastgemaakt aan een paal buiten een fietsenrek of fietsenvak.

Verder wordt overwogen dat in het gebied rond NS-station Amsterdam-Zuid er meerdere
informatieborden zijn geplaatst die wijzen op het verbod om fietsen buiten een voorziening te
parkeren. Het had voor bezwaarde daarom voldoende duidelijk kunnen zijn dat hij zijn fiets in een
daartoe bestemde parkeervoorziening diende te plaatsen. Met name nu bezwaarde zijn fiets
geparkeerd heeft tegen de achterkant van de verbodsbebording aan, ziet de commissie niet in
waarom bezwaarde heeft nagelaten zich te oriënteren op de verschillende parkeermogelijkheden
in het gebied rond het NS-station Amsterdam Zuid. Dit komt dan ook voor zijn rekening.

[NAAM] geeft aan dat het formeel zo mag zijn dat de plattegrond bij het aanwijzingsbesluit
leidend is, maar dan moet de daarin neergelegde norm wel helder zijn. Gezien de schaal en de
dikte van de lijn op de tekening zal moeilijk vast te stellen zijn waar de grens precies ligt.
[NAAM] geeft aan dat als je als burger niet meer op een dergelijk informatiebord mag afgaan je
in een wel zeer kafkaëske situatie terecht komt. De commissie overweegt hiertoe het volgende.

4 Raad van State van 2 juli 2014 (ECLI:NL:RVS:2014:2398).

Hiertoe wordt herhaald dat, zoals bezwaarde zelf heeft aangevoerd, door middel van borden
uitsluitend wordt gewezen op het verbod om buiten de voorziening te parkeren. Hoewel het
betreurenswaardig is dat de geldende regels niet geheel duidelijk waren voor bezwaarde, zijn het
niet de borden die het parkeerverbod in het leven roepen. Het is de bevoegdheid in de APV en het
Aanwijzingsbesluit die maken dat er een bepaald regime geldt in het gebied. Het al dan niet
aanwezig zijn van een bord doet daarom niet af aan de geldende regels. Uit de kaart gevoegd bij
het hiervoor aangehaalde aanwijzingsbesluit, blijkt duidelijk dat de fiets binnen het aangewezen
gebied geparkeerd stond. Het bezwaar wordt daarom niet gevolgd door de commissie.

6.3 Ten aanzien van de kosten
[NAAM] verzoekt de bij het Fietsdepot betaalde administratiekosten van ? 22,50 terug te
betalen, dan wel in de beschikking op bezwaar concreet bewijs te leveren dat zijn fiets zich in het
verboden gebied bevond. [NAAM] verzoekt de gemeente zijn bezwaarschrift gegrond te
verklaren en hem de door hem betaalde kosten terug te betalen vermeerdert met de wettelijke
rente. Daarnaast vordert hij eventuele toekomstige kosten die hij ten behoeve van de
bezwaarprocedure wellicht zal maken. De commissie overweegt hiertoe het volgende.

Ten aanzien van de door bezwaarde aan het Fietsdepot betaalde administratiekosten en de
eventueel toekomstige kosten die bezwaarde ten behoeve van de bezwaarprocedure wellicht zal
maken, wordt overwogen dat bezwaarde alleen in aanmerking komt voor een vergoeding, indien
blijkt dat niet de juiste procedure voor verwijdering is gevolgd. Hiervan is geen sprake. [NAAM]
komt daarom niet in aanmerking voor een kostenvergoeding. Een recht op een vermeerdering
met wettelijke rente ontbreekt dan ook.

Wellicht ten overvloede wordt door de commissie benadrukt dat het aanwijzingsbesluit alsook de
daarbij behorende kaart per e-mail is verstrekt aan bezwaarde.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden  besluit  in  stand  dient  te  blijven. [NAAM]  komt  niet  in  aanmerking  voor  een
kostenvergoeding.

Adviseur,

[NAAM]