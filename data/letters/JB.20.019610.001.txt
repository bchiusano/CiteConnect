Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Zaaknummer   JB.20.019610.001
Datum        3 maart 2021
Onderwerp    Advies naar aanleiding van het bezwaarschrift van [NAAM]

Geacht college,

1. Inleiding
Op 24 november 2020 heeft de handhaver, namens u, de fiets van [NAAM] (hierna:
bezwaarde) verwijderd van de locatie Bosboom Toussaintstraat te Amsterdam en opgeslagen bij
het Fietsdepot. De fiets stond volgens het besluit langer dan zes weken onafgebroken ongebruikt
op straat geparkeerd. Het besluit is op 5 november 2020 bekendgemaakt. Tegen dit besluit is tijdig
een bezwaarschrift ingediend.

2. Advies
De commissie adviseert u:
. Het bezwaarschrift ontvankelijk te verklaren-
. het bezwaar ongegrond te verklaren-
. het bestreden besluit in stand te laten-
. geen kostenvergoeding toe te kennen.

Hieronder leest u hoe de commissie dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] stelt dat de fiets keurig in het rek stond geparkeerd en dat er niets mis mee is.
Hij heeft daarvan een foto bijgevoegd.
.  Op 5 november 2020 is er een sticker op de fiets geplakt en op 24 november 2020 is de
fiets verwijderd. Dat is na 19 dagen. De reden voor verwijdering was 42 dagen ongebruikt.
Dat is volgens bezwaarde dus onjuist. Vanwege het coronavirus werkt bezwaarde thuis,
en gebruikt hij de fiets minder vaak. [NAAM] vindt dit geen redelijke termijn, en de fiets
stond volgens hem niet in overtreding.
. [NAAM] wenst een vergoeding van ? 35,- voor het terugbrengen van de fiets en ? 50,-
voor het aantekenen van bezwaar en andere administratieve lasten die hierdoor zijn
veroorzaakt.

4. Horen van bezwaarde
Op 10 februari 2021 is er telefonisch contact geweest met bezwaarde. [NAAM] heeft kort
samengevat het volgende aangevoerd:
. [NAAM] geeft aan dat de fiets in goede staat was en voor het huis stond geparkeerd.
. [NAAM] zegt dat hij de fiets wel heeft gebruikt in de periode van september 2020 tot
en met november 2020. Hij gebruikte de fiets wel minder door het thuiswerken en hij
heeft ook het coronavirus gehad. Hij kan het gebruik echter niet aantonen.
. [NAAM] vindt het onaanvaardbaar dat er een streep op de fiets wordt gezet waar men
niks van weet en dat de fiets daarna zomaar wordt verwijderd. Er staan heel veel fietsen in
Amsterdam en daar wordt niks mee gedaan, maar zijn fiets wordt voor het huis
verwijderd. [NAAM] wenst meer informatie omtrent de regels en het beleid voor
fietsparkeren.

Per e-mail van 10 februari 2021 is aan bezwaarde de informatie omtrent het beleid voor
fietsparkeren en de gegevens van de verwijdering van zijn fiets toegestuurd. [NAAM] is in de
gelegenheid gesteld om hierop te reageren. Per e-mail van 17 februari 2021 is bezwaarde hieraan
herinnerd. [NAAM] heeft per e-mail van 17 februari 2021 het volgende aangegeven:
. [NAAM] stelt dat uit de documentatie niet blijkt dat de fiets zes weken lang niet is
gebruikt. Er is een sticker aangebracht op 5 november 2020 en op 24 november 2020 is de
fiets weggehaald. Op het constateringsformulier staat dat de aankondiging, de
overtredingsdatum en de verwijderdatum allemaal op 24 november 2020.
.  De fiets zou zes weken eerder, ergens half oktober, voorzien zijn van een markering op de
fietsband Dat gelooft bezwaarde niet. Als dat zo zou zijn, had deze markering er niet
meer opgezeten. [NAAM] stelt dat hij de fiets wel degelijk heeft gebruikt in die tijd.
.  Tenslotte geeft bezwaarde aan dat hij niet kan zien op welke datum die markering is
aangebracht. Hij betwist dat de fiets terecht is verwijderd.

Per e-mail van 18 februari 2021 is bezwaarde in de gelegenheid gesteld om onderbouwing voor het
gebruik toe te sturen. Tot op heden heeft bezwaarde hierop niet gereageerd.

5. Juridisch kader
Ingevolge artikel 4.27 lid 2a APV is het verboden om in een door het college aangewezen gebied
langer te parkeren dan een door het college te bepalen periode. Het gebied binnen de Ring A10
(met uitzondering van Noord) is door het college aangewezen als gebied waar een fiets niet langer
dan zes weken op dezelfde plaats ongebruikt op straat geparkeerd mag staan mag parkeren,
zonder wezenlijke onderbreking.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beÃ«indigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

1 Gemeenteblad 24 september 2018, nr. 201974, 'Aanwijzingsbesluit gebied met maximale (brom)fietsparkeerduur van 42 dagen
(stadsdeel West), gemeente Amsterdam'.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
De locatie Bosboom Toussaintstraat valt in het aangewezen gebied binnen de Ring A10. Op deze
locatie geldt een maximale parkeerduur van zes weken. Deze maximale parkeerduur geldt zowel
binnen als buiten de fietsparkeervoorzieningen. Met dit beleid wil de gemeente de bestaande
parkeerplekken beter benutten.

Uit het constateringsformulier en uit navraag bij Handhaving blijkt dat de fiets bezwaarde langer
dan zes weken zonder wezenlijke onderbreking geparkeerd is geweest. Gebleken is dat de fiets op
22 september 2020 door de handhavers van een onopvallend constateringsmiddel is voorzien. Op
5 november 2020 is gecontroleerd of de fiets van zijn plek is geweest. Uit het intact zijn van het
constateringsmiddel bleek dat bezwaarde zijn fiets in de tussenliggende periode niet heeft
gebruikt.

Overtreding van artikel 4.27 lid 2a van de APV staat hiermee vast.

In een gebied met een maximale parkeerduur van zes weken krijgt de eigenaar vanaf het
aanbrengen van de sticker zeven dagen de tijd om de fiets te gebruiken. Uit het
constateringsformulier blijkt dat de sticker op 5 november 2020 is aangebracht, en dat de fiets op
24 november 2020 is verwijderd. Uit de foto's, die door de handhavers zijn gemaakt op het
moment van verwijdering, blijkt dat het aangebrachte constateringsmiddel nog intact was.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde stelt dat uit de documentatie niet blijkt dat de fiets zes weken lang niet is gebruikt. Er
is een sticker aangebracht op 5 november 2020 en op 24 november 2020 is de fiets weggehaald.
Op het constateringsformulier staat dat de aankondiging, de overtredingsdatum en de
verwijderdatum allemaal op 24 november 2020. De commissie overweegt hiertoe het volgende.

Allereerst wordt opgemerkt dat de data en tijdstippen op het kennisgevingsbesluit zijn
geautomatiseerd. Het komt voor dat door het systeem de data per abuis gelijk worden gesteld.
Hoewel wij begrijpen dat dit verwarrend is geweest voor bezwaarde, is dit geen reden het
bezwaarschrift gegrond te verklaren.  Deze kennelijke verschrijving wordt bij deze in het besluit op
bezwaar gerepareerd. Volgens de uitspraak van Rechtbank Den Haag van 10 oktober 2016 is de
sticker op de fiets namelijk het besluit en de sticker geeft de juiste data aan. Uit de foto's op het
constateringsformulier blijkt dat de sticker op 5 november 2020 op de fiets is geplakt, nadat de
fiets op 22 september 2020 was voorzien van een onopvallend constateringsmiddel onder het
spatbord.

Bezwaarde zegt dat hij de fiets heeft gebruikt in de periode van september 2020 tot en met
november 2020. Hij gebruikte de fiets wel minder door het thuiswerken en hij heeft ook het
coronavirus gehad. Hij kan het gebruik echter niet aantonen. [NAAM] vindt het onaanvaardbaar
dat er een streep op de fiets wordt gezet waar men niks van weet en dat de fiets daarna zomaar
wordt verwijderd. Op 5 november 2020 is er een sticker op de fiets geplakt en op 24 november
2020 is de fiets verwijderd. Dat is na 19 dagen. De reden voor verwijdering was 42 dagen
ongebruikt. Dat is volgens bezwaarde dus onjuist. [NAAM] vindt dit geen redelijke termijn. De
fiets zou tevens zes weken eerder, ergens half oktober, voorzien zijn van een markering op de
fietsband. Dat gelooft bezwaarde niet. Als dat zo zou zijn, had deze markering er niet meer
opgezeten. Ook kan hij niet zien op welke datum die markering is aangebracht. Hij betwist dat de
fiets terecht is verwijderd. De commissie overweegt hiertoe het volgende.

Uit navraag bij Handhaving blijkt dat de fiets op 22 september 2020 is voorzien van een markering
op de band van de fiets. Handhaving legt het aantal fietsen vast in de betreffende wijk die zijn
voorzien van een markering. Na het verstrijken van zes weken komt Handhaving terug op de
locatie. De fietsen die een zichtbare markering op de band hebben, worden voorzien van een
sticker met daarop het besluit. De commissie stelt vast dat op de foto's, die door Handhaving zijn
gemaakt op het moment van verwijdering, een heldere witte krijtstreep zichtbaar is onder het
spatbord. Uit het intact zijn van het constateringsmiddel blijkt dat de fiets langer dan zes weken
op dezelfde locatie stond geparkeerd, zonder wezenlijke onderbreking. [NAAM] heeft
aangegeven dat hij de fiets voor de verwijdering door Handhaving nog meerdere keren heeft
gebruikt. Deze stelling heeft bezwaarde niet met stukken onderbouwd. Dat bezwaarde de fiets
heeft gebruikt, acht de commissie dan ook niet aannemelijk. De commissie is van mening dat de
fiets terecht en op de juiste wijze is verwijderd.

Herhaald wordt dat de locatie Bosboom Toussaintstraat in het aangewezen gebied binnen de Ring
A10 valt en hier een maximale parkeerduur van zes weken geldt. Dit beleid wordt gevoerd omdat
de fietsparkeerdruk in Amsterdam hoog is. Door het verwijderen van ongebruikte fietsen uit de
rekken kunnen de bestaande parkeerplekken beter worden benut. Dat bezwaarde niet op de
hoogte was van de maximale parkeerduur van zes weken is zijn eigen verantwoordelijkheid en
ontslaat hem niet van het verbod om een fiets langer dan zes weken onafgebroken op dezelfde
plaats te parkeren. Via de gebruikelijke communicatiekanalen van de gemeente had bezwaarde op
de hoogte kunnen zijn van deze regel, bijvoorbeeld via de website van de gemeente Amsterdam.

Bezwaarde stelt verder dat de fiets keurig in het rek stond geparkeerd en er niets mis mee is.
Bezwaarde geeft aan dat de fiets in goede staat was en voor het huis stond geparkeerd. De
commissie overweegt hiertoe het volgende.

Dat de fiets in goede staat verkeerde en er geen sprake was van een kennelijk verwaarloosde
toestand, maakt niet dat de fiets langer dan zes weken op dezelfde plaats mag worden geparkeerd
zonder wezenlijke onderbreking. De fiets mocht dus verwijderd worden, ongeacht de staat van de
fiets.

Bezwaarde geeft aan dat er heel veel fietsen in Amsterdam staan en daar wordt niks mee gedaan,
maar zijn fiets wordt voor zijn huis verwijderd. De commissie overweegt hiertoe het volgende.

Bezwaarde geeft aan dat andere in overtreding staande fietsen niet zijn verwijderd. [NAAM]
beroept zich daarmee op het gelijkheidsbeginsel. Overwogen wordt dat dit beroep op het
gelijkheidsbeginsel niet slaagt. De handhavingscapaciteit is beperkt en daarom kunnen niet alle
fietsen die niet correct geparkeerd zijn tegelijkertijd worden verwijderd. Dat andere fietsen niet
zijn verwijderd, leidt er niet toe dat bezwaarde zijn fiets onterecht is verwijderd.

6.3 Ten aanzien van de kosten
Bezwaarde wenst een vergoeding van ? 35,- voor het terugbrengen van de fiets en ? 50,- voor het
aantekenen van bezwaar en andere administratieve lasten die hierdoor zijn veroorzaakt. De
commissie overweegt hiertoe het volgende.

Ten aanzien van de door bezwaarde aan het Fietsdepot betaalde kosten van ? 35,- voor het
thuisbezorgen wordt overwogen dat bezwaarde alleen in aanmerking komt voor een vergoeding,
indien blijkt dat niet de juiste procedure voor verwijdering is gevolgd. Hiervan is geen sprake.
Bezwaarde komt daarom niet in aanmerking voor een vergoeding van deze kosten.

Ten aanzien van de kosten voor het aantekenen van bezwaar en andere administratieve lasten van
? 50,- wordt overwogen dat de tijd die iemand kwijt is met het schrijven van het bezwaar en alles
wat daaruit voortvloeit gevolg is van deelname aan het maatschappelijk verkeer. Uit de
jurisprudentie valt af te leiden dat de tijd die bezwaarde heeft gestoken in het opstellen en
indienen van het bezwaarschrift en dergelijke niet voor vergoeding in aanmerking komen.2

7.  Conclusie
Op grond van het voorgaande is de commissie van oordeel dat het bezwaar ongegrond is en dat
het bestreden besluit in stand dient te blijven. [NAAM] komt niet in aanmerking voor
kostenvergoeding.

Adviseur,

Mw. [NAAM] Gerechtshof Den Haag 10 juni 2014, ECLI:NL:GHDHA:2014:213