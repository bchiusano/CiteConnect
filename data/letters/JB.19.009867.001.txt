Advies van de bezwaarschriftencommissie Juridisch Bureau

Aan           Het college van burgemeester en wethouders van Amsterdam
Griffienummer JB.19.009867.001
Datum         3 oktober 2019
Onderwerp     Advies naar aanleiding van het bezwaarschrift van mevrouw [NAAM] college,

1. Inleiding
Op 7 juni 2019 heeft de handhaver, namens u, de fiets van mevrouw [NAAM] (hierna:
bezwaarde) verwijderd uit het gebied rond het NS-station van Amsterdam Centrum en opgeslagen
bij het Fietsdepot. De fiets van bezwaarde stond volgens het besluit niet geparkeerd in de daarvoor
bestemde voorziening. Het besluit is op 7 juni 2019 om 09:00 uur bekendgemaakt door middel van
een sticker.

Tegen dit besluit is tijdig een bezwaarschrift ingediend.

2. Advies
Ik adviseer u:
.  Het bezwaar ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  het verzoek tot kostenvergoeding af te wijzen.

Hieronder leest u hoe ik tot dit advies ben gekomen.

3. De bezwaren
Samengevat komen de volgende bezwaren naar voren. [NAAM] stelt dat er geen bord is
geplaatst bij deze fietsenstallingsplek aan de oostkant van het station. In het verlengde van de
fietsenrekken loopt de ruimte langs de stenen verhoging nog 17 meter door. [NAAM] begrijpt
niet waarom hier geen fietsenrekken zijn geplaatst. In deze ruimte worden fietsen gestald en deze
staan over het algemeen netjes naast elkaar op de standaard. [NAAM] zet hier al maanden haar
fiets en het kwam niet in haar op dat dit verboden was. [NAAM] was behoorlijk onthand door
de verwijdering van haar fiets. Ze woont in Zaandam en bezoekt patiënten in Amsterdam op de

fiets. De overlast en onkosten die bezwaarde dagenlang heeft gehad vindt zij zodanig groot/hoog
dat ze bezwaar indient. [NAAM] heeft foto's van de plek bijgevoegd.

Horen van bezwaarde
Op 30 september 2019 heb ik bezwaarde gesproken. Ze benadrukt dat er geen borden staan bij
deze plek. Daarom heeft ze ook de foto's toegestuurd. Ze heeft later nog eens goed op deze
locatie gekeken en gezien dat er verder naar het oosten wel overal van die groene borden staan.

4. Juridisch kader
Ingevolge artikel 4.27 lid 3 en 4 van de Algemene Plaatselijke Verordening 2008 (APV) kan in het
belang van de veiligheid en ter voorkoming van hinder een gebied worden aangewezen waarin
fietsen uitsluitend in de daarvoor bestemde voorziening (lees: een fietsenrek) mogen worden
geparkeerd. Door het intensief gebruik en hoge fietsparkeerdruk is het gebied rond het NS-station
van Amsterdam Centrum door het college van burgemeester en wethouders aangewezen als
gebied waarin het verboden is om fietsen buiten de daarvoor bestemde voorzieningen te
parkeren1.

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht. Op grond hiervan kunt u een overtreding zelf beëindigen door het meevoeren
en opslaan van de fiets, nadat u de betrokkene in de gelegenheid heeft gesteld zelf de overtreding
op te heffen. Tevens kunt u de kosten hiervan in rekening brengen.

5. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven en overlast tegen te gaan. Door middel van informatieborden wordt gewezen op het
verbod om buiten de rekken te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. Voor een handhaver is bepalend hoe hij de
fiets aantreft.

Overtreding van artikel 4.27 lid 4 APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van een uur wordt voldoende geacht om de overtreder in staat te stellen de

1 Gemeenteblad van 3 mei 2016,nr 55896,  ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'

overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 7 juni 2019 om 09:oo uur is aangebracht, en dat de fiets op 7 juni 2019 om 11:38 uur is
verwijderd.

Hieruit volgt dat u de juiste procedure heeft gevolgd bij het verwijderen van de fiets.

Bezwaarde voert aan dat er op deze locatie geen borden staan.

De omgeving van het NS-station Amsterdam Centraal valt binnen het aangewezen gebied. Bij
iedere toegangsweg van het aangewezen gebied staan de borden die aangeven dat je een fiets
alleen in een fietsvoorziening mag parkeren. Het is hierom niet nodig dat er op deze locatie,
binnen het gebied, borden staan die aangeven dat je hier niet mag parkeren. Bovendien zijn het
niet de borden die het parkeerverbod in het leven roepen, maar is het de bevoegdheid in de APV
en het Aanwijzingsbesluit die maken dat er een bepaald regime geldt in het gebied. Het al dan niet
aanwezig zijn van een bord doet daarom niet af aan de geldende regels, waarbij wordt verwezen
naar geldende rechtspraak.2

Bezwaarde voert aan dat ze al maanden haar fiets op deze locatie parkeert. In de lange ruimte in
het verlengde van het fietsenrek stallen mensen hun fietsen en het lijkt alsof dat de bedoeling is.

Handhaving heeft aangegeven dat er op deze locatie volgens een planning in etappes wordt
gehandhaafd. Omdat er zoveel fietsen staan is het niet mogelijk om tegen alle fietsen in één keer
op te treden. Zoals hierboven aangegeven ben ik van mening dat bezwaarde op de hoogte had
kunnen zijn dat parkeren alleen is toegestaan in de daarvoor bestemde fietsvoorziening.

Bezwaarde vraagt zich af waarom er op deze locatie niet meer fietsenrekken zijn geplaatst. Ik
overweeg dat het gebied rond het station een speciaal gebied is waar voortdurend gekeken wordt
naar mogelijkheden om het aantal beschikbare fietsparkeerplekken uit te breiden. Dat er op deze
locatie geen voorzieningen zijn geplaatst zal een bewuste keuze zijn geweest.

Conclusie
Op grond van het voorgaande ben ik van oordeel dat het bezwaar ongegrond is en dat het bestreden
besluit in stand dient te blijven. [NAAM] komt niet in aanmerking voor vergoeding van de kosten.

Adviseur,
Mw. [NAAM] ABrvS, 2 juli 2014, ECLI:NL:RVS:2014:239