Advies van de bezwaarschriftencommissie Juridisch Bureau

Aan          Het college van burgemeesters en wethouders van de gemeente Amsterdam
Zaaknummer  JB.19.012138.001
Datum        21 november 2019
Onderwerp    Advies naar aanleiding van het bezwaarschrift van mevrouw [NAAM] college,

1 Inleiding
Op 17 juli 2019 heeft de handhaver, namens u, de fiets van mevrouw [NAAM] (hierna:
bezwaarde) verwijderd van de locatie NS-station Amsterdam Centraal (Stationsplein vak 16) te
Amsterdam en opgeslagen bij het Fietsdepot. De fiets van bezwaarde stond volgens het besluit
niet geparkeerd in de daarvoor bestemde voorziening. Het besluit is volgens het
constateringsformulier op 17 juli 2019 bekendgemaakt.

Tegen dit besluit is tijdig een bezwaarschrift ingediend.

2 Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  het verzoek om kostenvergoeding af te wijzen.

Hieronder leest u hoe de commissie tot dit advies is gekomen.

3 Bezwaren
Samengevat luiden de bezwaren in het bezwaarschrift als volgt:
- [NAAM] geeft aan dat haar fiets in het fietsenrek met een kettingslot geparkeerd stond-
- [NAAM] heeft contact opgenomen met het Fietsdepot en aan haar werd medegedeeld dat
er op 17 juli 2019 geen fietsen zijn verwijderd. [NAAM] geeft aan dat zij haar fiets nodig
heeft voor haar werk en heeft daarom een nieuwe fiets gekocht van ?120,-. Op 13 augustus
2019 heeft bezwaarde wederom contact opgenomen met het Fietsdepot en bleek haar fiets
wel op het Fietsdepot te staan. Omdat bezwaarde na de eerste mededeling niet had
verwacht dat zij haar fiets terugkreeg heeft zij noodgedwongen een nieuwe gekocht-
- [NAAM] geeft aan dat de tijd tussen plaatsing van een sticker en verwijdering niet
realistisch is-
- [NAAM] verzoekt om een vergoeding van de door haar aan het Fietsdepot betaalde
administratiekosten van ? 35,-, een vervangend slot van ?40,- en ?120,- voor een
vervangende fiets. Dit komt uit op een totaal bedrag van ? 195,-.

4 Horen van bezwaarde
Op 18 november 2019 heeft er telefonisch contact plaatsgevonden met bezwaarde. [NAAM]
heeft ingestemd met telefonisch horen. Kort samengevat heeft zij haar bezwaren als volgt
toegelicht:
- [NAAM] geeft aan dat het mogelijk is dat een ander haar fiets heeft verplaatst-
- [NAAM] geeft aan dat haar fiets is afgeleverd met schade. De spaken waren gebroken,
er zat een slag in het achterwiel en de fiets was bijna niet meer bruikbaar. Desgevraagd
heeft bezwaarde aangegeven dat zij vandaag  gaat achterhalen of zij nog foto's van de
schade heeft. Op 20 november 2019 heeft bezwaarde aangegeven dat zij geen foto's
meer heeft van de kapotte fiets.
- [NAAM] heeft aangegeven dat zij de fiets niet meer in bezit heeft.

5 Juridisch kader
Ingevolge artikel 4.27, lid 3 en 4, van de Algemene Plaatselijke Verordening (hierna: APV)  kan in
het belang van de veiligheid en ter voorkoming van hinder een gebied worden aangewezen waarin
fietsen uitsluitend in de daarvoor bestemde voorziening (lees: een fietsenrek, fietsparkeervak of
stalling) mogen worden geparkeerd. Door het intensief gebruik en hoge fietsparkeerdruk is het
gebied rond het NS-station Amsterdam Centraal door het college van burgemeester en
wethouders aangewezen als gebied waarin het verboden is om fietsen buiten de daarvoor
bestemde voorzieningen te parkeren. 1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6 Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de
parkeervoorzieningen te parkeren.

[NAAM] geeft aan dat haar fiets in het fietsenrek met een kettingslot geparkeerd stond. Uit het
constateringsformulier en de foto's die zijn gemaakt bij verwijdering van de fiets, blijkt dat de fiets
buiten de daarvoor bestemde voorziening geparkeerd stond. De fiets stond niet in een
fietsparkeervak of fietsenrek geparkeerd. Bepalend is hoe de handhaver de fiets heeft
aangetroffen. Overtreding van artikel 4.27, lid 4, APV staat hiermee vast.

1 Gemeenteblad van 3 mei 2016,nr 55896, 'Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Uit het
constateringsformulier en de foto's die zijn gemaakt bij de verwijdering van de fiets blijkt dat de
sticker op 17 juli 2019 om 08:00 uur is geplaatst, en dat de fiets op 21 mei 2019 om 10:28 uur is
verwijderd.

Hieruit volgt dat u de juiste procedure heeft gevolgd bij het verwijderen van de fiets.

[NAAM] stelt dat de tijd tussen plaatsing van een sticker en verwijdering niet realistisch is. De
commissie overweegt hierover het volgende.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Een langere begunstigingstermijn wordt gelet
op de druk op de openbare ruimte in het gebied en de aanzuigende werking van verkeerd
geparkeerde fietsen niet wenselijk geacht en zou in feite leiden tot het gedogen van
overtredingen. Dat de eigenaar van de fiets niet binnen die termijn de overtreding ongedaan heeft
kunnen maken in verband met bijvoorbeeld werktijden, doet daar niet aan af. Bovendien heeft de
Rechtbank Amsterdam met de uitspraak van 26 september 20182 te kennen gegeven dat het
verlenen van een begunstigingstermijn van één uur niet onredelijk is, in het geval van binnen het
aangewezen gebied buiten de daarvoor bestemde voorziening geparkeerde fietsen.

[NAAM] voert aan dat het mogelijk is dat een ander haar fiets heeft verplaatst. De commissie
overweegt hierover het volgende.

Het komt helaas voor dat los in het rek geplaatste fietsen eruit worden gehaald zodat iemand
anders zijn of haar fiets op die plek in het rek kan zetten. Hoe vervelend dit voor bezwaarde ook is,
het is zijn of haar verantwoordelijkheid om de fiets zo te stallen dat dit niet kan gebeuren. Ook als
een lang (ketting)slot gebruikt wordt om de fiets aan het rek te bevestigen, moet dat slot zó
bevestigd worden dat niet teveel ruimte bestaat om de fiets uit het rek te halen.

Schade
[NAAM] heeft aangevoerd dat haar fiets is afgeleverd met schade. De spaken waren gebroken,
er zat een slag in het achterwiel en de fiets was bijna niet meer bruikbaar. De commissie
overweegt hierover het volgende. Op 20 november 2019 heeft bezwaarde aangegeven dat zij
geen foto's meer heeft van de kapotte fiets.

Uit de foto die bij binnenkomst bij het Fietsdepot is gemaakt blijkt niet dat de fiets schade had.
Ten aanzien van de gestelde schade aan de fiets wordt overwogen dat bezwaarde niet voldoende
aannemelijk heeft gemaakt dat er schade is en dat dit door het toedoen van de Gemeente
Amsterdam is ontstaan. Ten aanzien van de door bezwaarde aan het Fietsdepot betaalde

1 Rb Amsterdam, 26 september 2018,  ECLI:NL:RBAMS:2018:7511.

Administratiekosten, fietsslot en wordt overwogen dat deze alleen worden vergoed indien blijkt
dat niet de juiste procedure voor verwijdering is gevolgd. Hiervan is in dit geval geen sprake. Wij
betreuren dat u door het Fietsdepot foutief bent ingelicht over de verwijdering van uw fiets op 17
juli 2019. Echter, dit had er niet toe moeten leiden dat bezwaarde een nieuwe fiets aanschaft.
[NAAM] had wederom contact met het Fietsdepot kunnen opnemen om eventueel een
vervangende fiets te vragen of te bespreken wat de mogelijkheden zijn.

7 Conclusie
Op grond van het voorgaande is de commissie van oordeel dat het bezwaar ongegrond is en dat
het bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

[NAAM]