Advies van de bezwaarschriftencommissie Juridisch Bureau

Aan           Het college van burgemeester en wethouders van Amsterdam
Zaaknummer    JB.19.001964.001
Datum         4 maart 2019
Onderwerp     Advies naar aanleiding van het bezwaarschrift van mevrouw Berger

Geacht college,

1. Inleiding
Op 2 januari 2019 heeft de handhaver, namens u, de fiets van mevrouw [NAAM] bezwaarde)
verwijderd uit het gebied rond het NS-station Amsterdam Amstel en opgeslagen bij het Fietsdepot.
De fiets van bezwaarde stond volgens het besluit niet geparkeerd in de daarvoor bestemde
voorziening. Het besluit is op 2 januari 2019 bekendgemaakt.

Tegen dit besluit is tijdig een bezwaarschrift ingediend. Bij brief van 6 februari 2019 is de ontvangst
van het bezwaarschrift bevestigd.

2. Advies
De commissie adviseert u:
.  het bezwaar ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren als volgt:
- [NAAM] stelt dat haar fiets niet in strijd met de Algemene Plaatselijke Verordening
(APV) stond geparkeerd-
-  Er stond geen bord dat bezwaarde haar fiets daar niet mocht parkeren-
-  Er waren geen werkzaamheden of evenementen op de plaats waar bezwaarde haar fiets
had geparkeerd-
-  Op andere fietsen bij het station waren volgens bezwaarde geen stickers geplakt-
- [NAAM] stelt niet te zijn gewaarschuwd. Haar fiets was verwijderd voordat zij
terugkeerde op het station-
-  Tot slot verzoek bezwaarde om een vergoeding van de kosten van het fietsdepot van
? 22,50.

4. Horen van bezwaarde
Meerdere malen heeft de commissie getracht telefonisch contact op te nemen met bezwaarde.
Op 15 februari 2019 is aan bezwaarde een brief verstuurd met het verzoek om uiterlijk 1 maart
2019 aan te geven of ze de behoefte had om haar bezwaren mondeling tijdens een hoorzitting toe
te lichten. Daarop heeft bezwaarde niet gereageerd. De commissie heeft derhalve besloten om op
basis van het dossier te adviseren.

5. Juridisch kader
Ingevolge artikel 4.27, lid 3 en 4, van de APV kan in het belang van de veiligheid en ter voorkoming
van hinder een gebied worden aangewezen waarin fietsen uitsluitend in de daarvoor bestemde
voorziening (lees: een fietsenrek) mogen worden geparkeerd. Door het intensief gebruik en hoge
fietsparkeerdruk is het gebied rond het NS-station Amsterdam Amstel door het college van
burgemeester en wethouders aangewezen als gebied waarin het verboden is om fietsen buiten de
daarvoor bestemde voorzieningen te parkeren1.

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de rekken
te parkeren.

Bezwaarde voert aan dat haar fiets niet in strijd met de APV stond geparkeerd. Uit het
constateringsformulier en de foto's die zijn gemaakt bij de verwijdering van de fiets, blijkt dat de
fiets buiten een fietsvoorziening is aangetroffen. De fiets stond tegen een boombeschermer aan
geparkeerd. Voor een handhaver is bepalend hoe hij de fiets aantreft.

Overtreding van artikel 4.27, lid 4, van de APV staat hiermee vast en daarmee ook de bevoegdheid
om de fiets van bezwaarde te verwijderen.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van een uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 2 januari 2019 om 07:45 uur is aangebracht, en dat de fiets op 2 januari 2019 om 08:51
uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

Bezwaarde stelt dat ze haar fiets niet in strijd met de APV heeft geparkeerd. Uit het
constateringsformulier blijkt echter dat ze haar fiets tegen een boombeschermer heeft
geparkeerd. Het gebied rondom het NS-station Amsterdam Amstel is echter een aangewezen
gebied. Daar mag enkel in de voorziening worden geparkeerd. Met het plaatsen van de fiets tegen
een boombeschermer heeft bezwaarde haar fiets in strijd met de APV en het Aanwijzingsbesluit
geparkeerd.

Voorts heeft bezwaarde aangevoerd dat het voor haar onduidelijk was dat er niet buiten de
voorziening geparkeerd mocht worden. Volgens bezwaarde zijn er daar geen borden aanwezig die
parkeren buiten de voorziening verbieden. Hetgeen bezwaarde heeft aangevoerd, wordt niet
gevolgd. Door middel van informatieborden wordt uitsluitend gewezen op het verbod om buiten
de rekken te parkeren. Het zijn het niet de borden die het parkeerverbod in het leven roepen. Het
is de bevoegdheid in de APV en het Aanwijzingsbesluit die maken dat er een bepaald regime geldt
in het gebied. Het al dan niet aanwezig zijn van een bord doet daarom niet af aan de geldende
regels, waarbij wordt verwezen naar de uitspraak van de Afdeling bestuursrechtspraak van de
Raad van State van 2 juli 2014 (ECLI:NL:RVS:2014:2398).

Bezwaarde stelt dat er andere fietsen waren waarop geen sticker zat. Veronderstelt wordt dat
bezwaarde zich beroept op het gelijkheidsbeginsel. Overwogen wordt dat dit beroep op het
gelijkheidsbeginsel niet slaagt. De handhavingscapaciteit is beperkt en daarom kunnen niet alle
fietsen die niet correct geparkeerd zijn tegelijkertijd worden verwijderd.

Verder stelt bezwaarde dat er geen evenementen of werkzaamheden aan de gang waren op de
parkeerplek. [NAAM] impliceert hiermee dat zij van mening is dat haar fiets geen hinder of
gevaar kon veroorzaken bij eventuele werkzaamheden of evenementen. Daartoe overweegt de
commissie dat fietsen die buiten de daarvoor bestemde voorziening staan geparkeerd, kunnen
worden verwijderd. Het veroorzaken van hinder is hiervoor geen vereiste.

Tevens stelt bezwaarde dat zij geen waarschuwing heeft ontvangen alvorens haar fiets is
verwijderd. De commissie overweegt daartoe dat op grond van artikel 5:24, lid 4, Algemene wet
bestuursrecht (hierna: Awb) bij oplegging van een bestuurlijke sanctie bezwaarde een termijn
moet worden gegund waarbinnen zij de overtreding ongedaan kan maken. Volgens de uitspraak
van Rechtbank Den Haag van 10 oktober 20162 is de sticker op de fiets het besluit. Op de foto's die
op het moment van verwijderen van de fiets door de handhaver zijn gemaakt, is te zien dat de fiets
van bezwaarde voorzien was van een sticker. Herhaald wordt dat uit het constateringsformulier
blijkt dat de sticker op 2 januari 2019 om 07:45 uur is aangebracht. Uit het constateringsformulier

2 Rb Den Haag, 10 oktober 2016, ECLI:NL:RBDHA:2016:12168.

blijkt dat de fiets op 2 januari 2019 om 08:51 uur is verwijderd. Nu uit het constateringsformulier
volgt dat er wel degelijk een besluit met een begunstigingstermijn is gegeven, wordt het bezwaar
van bezwaarde niet gevolgd.

Gelet op het bovenstaande adviseert de commissie om het bezwaarschrift ongegrond te verklaren
en het bestreden besluit in stand te laten. Ten aanzien van de door bezwaarde verzochte
vergoeding van de kosten van het Fietsdepot overweegt de commissie dat deze kosten enkel voor
vergoeding in aanmerking komen indien blijkt dat niet de juiste procedure voor verwijdering is
gevolgd. Hiervan is geen sprake en bezwaarde komt dus niet in aanmerking voor een vergoeding.

7. Conclusie
Op grond van het voorgaande is de commissie van oordeel dat het bezwaar ongegrond is en dat
het bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

mw. [NAAM]