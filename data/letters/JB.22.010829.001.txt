Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.22.010829.001
Datum         8 augustus 2022
Onderwerp     Advies naar aanleiding van het bezwaarschrift van [NAAM] college,

1. Inleiding
Op 22 april 2022 heeft de handhaver, namens u, de fiets van [NAAM] (hierna: bezwaarde) verwijderd
van de locatie President Kennedylaan te Amsterdam en opgeslagen bij het Fietsdepot. De fiets stond
volgens het besluit langer dan zes weken onafgebroken op dezelfde plaats geparkeerd. Het besluit is
op 13 april 2022 bekendgemaakt. Tegen dit besluit is een bezwaarschrift ingediend.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Volgens de uitspraak van Rechtbank Den Haag van 10 oktober 2016 is de sticker op de fiets het
besluit.1 Op de foto's die op het moment van verwijderen van de fiets door de handhaver zijn
gemaakt, is te zien dat de fiets van bezwaarde voorzien was van een sticker.
Het besluit is bekend gemaakt op 13 april 2022. De termijn voor het indienen van het
bezwaarschrift ving aan op 14 april 2022.  Gelet op artikel 6:7 jo. 6:8 van de Algemene wet
bestuursrecht (hierna: Awb) was 25 mei 2022 de laatste dag waarop het bezwaarschrift kon
worden ingediend. Het digitale bezwaarschrift is ontvangen op 19 juni 2022. Daarmee staat vast
dat het bezwaarschrift niet tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het hem niet aan te rekenen is, dat hij te laat is met zijn
bezwaarschrift.

Bij brief van 21 juni 2022 is bezwaarde in de gelegenheid gesteld om schriftelijk te laten weten
waarom het bezwaarschrift te laat is ingediend. [NAAM] heeft geen gebruik gemaakt van deze
mogelijkheid. Bij e-mail van 28 juli 2022 heeft de behandelend jurist van het bezwaarschrift
bezwaarde nogmaals in de gelegenheid gesteld om te laten weten waarom er te laat bezwaar is
gemaakt. [NAAM] heeft op dezelfde dag per e-mail gereageerd en daartoe aangevoerd dat hij

1 Rb Den Haag, 10 oktober 2016, ECLI:NL:RBDHA:2016:12168.

een slechte gezondheid heeft en hij gelijk bezwaar heeft gemaakt toen hij zich weer beter voelde.
De commissie overweegt hiertoe het volgende.

De commissie is van oordeel dat de door bezwaarde gegeven reden ter verklaring van de
termijnoverschrijding niet verschoonbaar kan worden geacht. Er wordt opgemerkt dat de fiets van
bezwaarde op 22 april 2022 is verwijderd en dat de fiets op 6 mei 2022 bij bezwaarde is
thuisbezorgd. Hiermee staat vast dat bezwaarde in ieder geval op 6 mei 2022 op de hoogte was
van de bezwaartermijn. [NAAM] heeft vervolgens op 19 juni 2022 online zijn bezwaarschrift
ingediend. [NAAM] heeft nadat hij op de hoogte was van de bezwaartermijn nog 45 dagen
gewacht met het indienen van het bezwaarschrift. De commissie is van mening dat bezwaarde
niet binnen redelijke termijn van twee weken nadat hij op de hoogte was gesteld van de
bezwaartermijn, zijn bezwaarschrift heeft ingediend en dat dit voor eigen rekening en risico dient
te blijven.

3. Advies
Op grond van het vorenstaande adviseert de commissie u:
.  Het bezwaarschrift van 19 juni 2022 ten aanzien van de fiets met barcode 1000627701
niet-ontvankelijk te verklaren-
.  Het bestreden besluit in stand te laten.

Adviseur,

Mevrouw [NAAM]