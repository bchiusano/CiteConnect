Advies van de bezwaarschriftencommissie Juridisch Bureau

Aan           Het college van burgemeester en wethouders van Amsterdam
Griffienummer JB.19.005028.001 / JB.19.005032.001 / JB.19.005034.001
Datum         18 mei 2020
Datum         Advies naar aanleiding van het bezwaarschrift van [NAAM] college,

1. Inleiding
Op 8 februari 2019 heeft de handhaver, namens u, drie fietsen van [NAAM] (hierna: bezwaarde)
verwijderd van de locatie Pieter Baststraat en opgeslagen bij het Fietsdepot. Twee fietsen stonden
volgens het besluit langer dan zes weken onafgebroken op dezelfde plaats geparkeerd. De derde
fiets stond volgens het besluit hinderlijk geparkeerd. De besluiten zijn volgens het
constateringsformulier op 29 januari 2019 door middel van een sticker bekendgemaakt.

Tegen deze besluiten is op 27 maart 2019 een bezwaarschrift ingediend.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

De besluiten zijn bekend gemaakt op 29 januari 2019. De termijn voor het indienen van het
bezwaarschrift ving aan op 30 januari 2019. Volgens de uitspraak van 10 oktober 2016 Rechtbank
Den Haag1 is de sticker op de fiets het besluit. Gelet op artikel 6:7 jo. 6:8 van de Algemene wet
bestuursrecht (hierna: Awb) was 12 maart 2019 de laatste dag waarop het bezwaarschrift kon
worden ingediend. Het bezwaarschrift is op 27 maart 2019 ingediend. Daarmee staat vast dat het
bezwaarschrift niet tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het haar niet aan te rekenen is, dat zij te laat is met haar
bezwaarschrift.

Bezwaarde voert aan dat de bezwaartermijn gaat lopen op het moment dat de fiets wordt
opgehaald bij het fietsdepot. De fietsen zijn op 19 februari 2019 opgehaald. De bezwaartermijn is
hierom ingegaan op 20 februari 2019 en was 2 april 2019 de laatste dag waarop het bezwaarschrift

1 ECLI:NL:RBDHA:2016:12168

kon worden ingediend. Het bezwaarschrift is op 27 maart 2019 ingediend. [NAAM] stelt dat het
bezwaar hierom tijdig is ingediend.

De commissie heeft de behandeling van het bezwaar aangehouden tot onherroepelijk door de
rechter is besloten in een soortgelijke kwestie. Op 11 december 2019 heeft de Raad van State
uitspraak gedaan. De uitspraak is te vinden via onderstaande link:
https://uitspraken.rechtspraak.nl/inziendocument?id=ECLI:NL:RVS:2019:4152

De Raad overweegt dat uit de jurisprudentie kan worden afgeleid dat een termijnoverschrijding
verschoonbaar kan worden geacht als een belanghebbende, die niet schriftelijk op de hoogte is
gesteld van een besluit dat niet is gepubliceerd, binnen twee weken nadat hij van het bestaan van
het besluit op de hoogte is geraakt of had kunnen raken, zijn bezwaren kenbaar heeft gemaakt.

De Raad overweegt dat dit ook geldt als belanghebbende de sticker (= het besluit) wel zou hebben
gezien, omdat de sticker geen geldige rechtsmiddelenverwijzing bevat.

Bezwaarde heeft 5 weken nadat hij van het bestaan van het besluit op de hoogte is geraakt
bezwaar gemaakt.

Daarbij overweegt de commissie dat het formulier 'kennisgeving besluit' ( het formulier dat wordt
meegegeven bij het ophalen van de fiets) aangeeft dat men binnen 6 weken na de datum waarop
de sticker op de fiets is aangebracht bezwaar kan indienen.

De commissie concludeert hierom dat niet is gebleken dat het bezwaarde niet is aan te rekenen
het bezwaar te laat is ingediend.

Op grond hiervan acht de commissie het bezwaar niet-ontvankelijk.

Dit betekent dat de bezwaren niet inhoudelijk worden behandeld.

3. Advies
Op grond van het bovenstaande adviseer ik u:
-  Het bezwaarschrift van 27 maart 2019 niet-ontvankelijk te verklaren.

Adviseur,

Mevrouw [NAAM]