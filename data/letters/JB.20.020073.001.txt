Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Zaaknummer   JB.20.020073.001
Datum        12 april 2021
Onderwerp    Advies naar aanleiding van het bezwaarschrift van [NAAM] college,

1. Inleiding
Op 5 december 2020 om 11:57 uur heeft de handhaver, namens u, de fiets van [NAAM] (hierna:
bezwaarde) verwijderd uit de omgeving van de Rode Loper (Rustenburgerstraat) te Amsterdam en opgeslagen
bij het Fietsdepot. De fiets van bezwaarde stond volgens het besluit niet geparkeerd in de daarvoor
bestemde voorziening. Het besluit is op 5 december 2020 om  10:00 uur bekendgemaakt. Tegen dit
besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] geeft aan dat zijn fiets bij een nietje geparkeerd stond ter hoogte van
Rustenburgerstraat [HUISNR]. [NAAM] geeft aan dat dit gebied vaak het doelwit is van de
fietshandhaving en daarom let hij goed op bij het parkeren. [NAAM] stelt dat zijn fiets
tussen het buitenste nietje stond en een boom, maar ruimschoots buiten het boomperkje.
De fiets stond op een stuk van de stoep dat intuïtief deel uitmaakt van de
fietsparkeerplekken. [NAAM] merkt op dat er nergens online of ter plaatse is te vinden
hoe ver een fiets bij een nietje vandaan mag staan. [NAAM] stelt dat er geen
grondmarkeringen zijn. [NAAM] geeft aan dat zijn fiets op minder dan een meter
afstand op dezelfde ondergrond stond en absoluut niet in de weg stond.

4. Horen van bezwaarde
Op 7 april 2021 is er telefonisch contact geweest met bezwaarde. [NAAM] heeft ingestemd met
telefonisch horen. [NAAM] heeft samengevat het volgende aangevoerd:
. [NAAM] geeft aan dat er aan de overkant van de straat een bord staat met de regel dat
je niet buiten de fietsvoorziening mag parkeren. [NAAM] gaf aan dat het bord in rechte
lijn staat met het fietsnietje.
. [NAAM] geeft aan dat je je fiets mag parkeren bij een fietsnietjes en dat hij dit ook
heeft gedaan.
. [NAAM] gaf aan dat hij in de Rustenburgerstraat woont en dat zijn fiets een keer eerder
is weggehaald. [NAAM] denkt dat een fanatieke handhaver zijn fiets heeft
meegenomen.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek) mogen worden geparkeerd.
Door het intensief gebruik en hoge fietsparkeerdruk is het gebied Rustenburgerstraat te
Amsterdam door het college van burgemeester en wethouders aangewezen als gebied waarin het
verboden is om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het gebied rond de Rode loper
gebruik maken de ruimte te geven. Door middel van informatieborden wordt gewezen op het
verbod om buiten de rekken te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond tussen een fietsnietje en
een boom geparkeerd. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 5 december 2020 om 10:00 uur is aangebracht, op dezelfde tijd in het systeem is
geregistreerd en om 11:57 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] geeft aan dat zijn fiets bij een nietje geparkeerd stond ter hoogte van
Rustenburgerstraat [HUISNR]. [NAAM] stelt dat zijn fiets tussen het buitenste nietje stond en een
boom, maar ruimschoots buiten het boomperkje. De fiets stond op een stuk van de stoep dat
intuïtief deel uitmaakt van de fietsparkeerplekken. [NAAM] geeft aan dat zijn fiets op minder
dan een meter afstand op dezelfde ondergrond stond en absoluut niet in de weg stond.
[NAAM] merkt op dat er nergens online of ter plaatse is te vinden hoe ver een fiets bij een nietje
vandaan mag staan. [NAAM] stelt dat er geen grondmarkeringen zijn. De commissie overweegt
hiertoe het volgende.

Uit het constateringsformulier en de foto's die zijn gemaakt bij de verwijdering van de fiets, blijkt
dat  de  fiets  tussen  een  (bezet)  fietsnietje  en  een  boom  in  staat  geparkeerd,  en  dus  buiten  de
voorziening, is aangetroffen. Een fietsnietje is bedoeld om twee fietsen eraan vast te maken, één
fiets aan de linker- en één fiets rechterkant. Het fietsnietje was aan beide kanten bezet. Voor de
handhaver  is  bepalend  hoe  hij  de  fiets  aantreft.  De  plek  waar  bezwaarde  zijn  fiets  heeft
geparkeerd, valt onder het aangewezen gebied. Dit betekent dat fietsen die buiten de daarvoor
bestemde parkeervoorziening staan geparkeerd, kunnen worden verwijderd. Het veroorzaken van
hinder is hiervoor geen vereiste.

Verder betreft een fietsvoorziening in de vorm van een vak altijd een door witte lijnen gemarkeerd
gebied.  Dat  de  natuurlijke  inrichting  van  het  gebied  bij  bezwaarde  de  veronderstelling  heeft
gewekt dat het zou gaan om een dergelijk vak, is betreurenswaardig maar maakt niet dat het als
vak aangemerkt kan worden. De tegel met daarop de tekst `in de rekken/vakken' ziet ook op de
dergelijke wit omlijnde vakken. Daarbij wordt opgemerkt dat door middel van informatieborden
uitsluitend wordt gewezen op het verbod om buiten de voorziening te parkeren. Het zijn
de  borden  die  het  parkeerverbod  in  het  leven  roepen.  Het  is  de  bevoegdheid  in  de  APV  en  het
Aanwijzingsbesluit  die  maken  dat  er  een  bepaald  regime  geldt  in  het  gebied.  Het  al  dan  niet
aanwezig zijn van een bord doet daarom niet af aan de geldende regels, waarbij wordt verwezen
naar de uitspraak van de Afdeling bestuursrechtspraak van de Raad van State van 2 juli 2014.2

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden  besluit  in  stand  dient  te  blijven. [NAAM]  komt  niet  in  aanmerking  voor  een
kostenvergoeding.

Adviseur,

Mw. [NAAM] Raad van State 2 juli 2014, ECLI:NL:RVS:2014:239