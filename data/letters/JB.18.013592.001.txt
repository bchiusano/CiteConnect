Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.18.013592.001
Datum         22 januari 2019
Onderwerp     Advies naar aanleiding van het bezwaarschrift van [NAAM] werkzaam bij
Antidoticum Advies, Incasso & Procesvoering namens mevrouw [NAAM]

Geacht college,

1. Inleiding
Op 7 november 2018 heeft de handhaver, namens u, de fiets van mevrouw [NAAM]
(hierna: bezwaarde) verwijderd van de locatie Celsiusstraat en opgeslagen bij het Fietsdepot.
De fiets van bezwaarde stond volgens het besluit langer dan zes weken onafgebroken op dezelfde
plaats geparkeerd. Het besluit is op 24 oktober 2018 bekendgemaakt.

Tegen dit besluit heeft [NAAM], werkzaam bij Antidoticum Advies, Incasso & Procesvoering
(hierna: gemachtigde) namens bezwaarde een bezwaarschrift ingediend, welke door het stadsdeel
is ontvangen op 19 december 2018. Bij brief van 20 december 2018 is de ontvangst van het
bezwaarschrift bevestigd, waarbij het constateringsformulier is meegestuurd.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

De termijn voor het indienen van een bezwaarschrift is zes weken. De termijn vangt aan op de dag
waarop het besluit is bekendgemaakt. Volgens de uitspraak van 10 oktober 2016 van de
Rechtbank Den Haag1 is de sticker op de fiets het besluit. In het onderhavig geval is het besluit
bekendgemaakt op 24 oktober 2018. De termijn van het indienen van het bezwaarschrift ving aan
op 25 oktober 2018. Gelet op artikel 6:7 jo. 6:8 van de Algemene wet bestuursrecht (hierna: Awb)
was 5 december 2018 de laatste dag waarop het bezwaarschrift kon worden ingediend. Uit de
poststempel blijkt dat het bezwaarschrift op 15 december 2018 is aangeboden. Op 19 december
2018 is het bezwaarschrift door het stadsdeel ontvangen. Derhalve is het bezwaarschrift niet tijdig
ingediend.

1 Rb Den Haag, 10 oktober 2016, ECLI:NL:RBDHA:2016:12168.

Vervolgens is de vraag of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde dient dan aan te tonen dat het haar niet aan te rekenen is, dat zij te laat is met haar
bezwaarschrift.

Bij brief van 20 december 2018 is gemachtigde namens bezwaarde in de gelegenheid gesteld om
uiterlijk 2 januari 2019 schriftelijk te laten weten waarom het bezwaarschrift te laat is ingediend.
Gemachtigde, noch bezwaarde heeft van deze gelegenheid gebruik gemaakt. Gelet hierop kan de
commissie niet beoordelen of het bezwaarde al dan niet kan worden aangerekend dat zij niet tijdig
bezwaar heeft ingediend. Derhalve is geen sprake van een verschoonbare termijnoverschrijding.

3. Advies
Op grond van het voorgaande adviseert de commissie u:
-  Het bezwaarschrift van 19 december 2018 niet-ontvankelijk te verklaren-
-  Het bestreden besluit in stand te laten.

Adviseur,

[NAAM]