Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.21.028749.001
Datum         22 april 2022
Onderwerp     Advies naar aanleiding van het bezwaarschrift van [NAAM] college,

1. Inleiding
Op 13 december 2021 om 11:16 uur heeft de handhaver, namens u, de fiets van [NAAM] (hierna:
bezwaarde) verwijderd van de locatie Jan Hanzenstraat te Amsterdam en opgeslagen bij het
Fietsdepot. De fiets van bezwaarde stond volgens het besluit niet geparkeerd in de daarvoor
bestemde voorziening. Het besluit is op 13 december 2021 om 09:31 uur bekendgemaakt. Tegen dit
besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] geeft aan dat op 13 december 2021 om 09:31 uur een sticker op zijn fiets is
geplakt, omdat de fiets o,5 meter naast een fietsenrek stond.
. [NAAM] geeft aan te weten dat het niet goed was, maar dat de fiets niet ergens
midden op straat stond.
. [NAAM] voert aan dat op de sticker bij de tijd van verwijdering 10:31 uur stond, maar
één uur later. Volgens bezwaarde is de sticker bedoeld als waarschuwing, maar is één uur
niet genoeg tijd om als waarschuwing te zien.
. [NAAM] geeft aan dat hij heeft gezien dat zijn fiets werd verwijderd en is toen snel op
een andere fiets gestapt om achter de auto van Handhaving aan te rijden.
.  Toen bezwaarde de auto had ingehaald werd hem verteld dat hij zijn fiets niet terug kon
krijgen en dat hij hiervoor naar het Fietsdepot moest gaan.

. [NAAM] geeft aan het een beetje flauw te vinden, maar dat het niet de reden is voor
het maken van bezwaar. De reden is namelijk dat één uur tijd te kort is voor een
waarschuwing.

4. Horen van bezwaarde
Op 6 april 2022 is bezwaarde per e-mail in de gelegenheid gesteld om een toelichting op de
bezwaren te geven en/of vragen te stellen. [NAAM] heeft op 13 april 2022 per e-mail
gereageerd en aangegeven dat de bezwaren zoals weergegeven in het bezwaarschrift voldoende
duidelijk zijn en dat hij deze niet behoeft aan te vullen of toe te lichten.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek) mogen worden geparkeerd.
Door het intensief gebruik en hoge fietsparkeerdruk is het gebied rond de Jan Hanzenstraat te
Amsterdam door het college van burgemeester en wethouders aangewezen als gebied waarin het
verboden is om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het gebied rond de Jan Hanzenstraat
gebruik maken de ruimte te geven. Door middel van informatieborden wordt gewezen op het
verbod om buiten de rekken te parkeren.

Bezwaarde voert aan dat de fiets op de locatie Jan Hanzenstraat was geparkeerd naast een
fietsenrek. Uit het constateringsformulier en de foto's die zijn gemaakt bij de verwijdering van de
fiets, blijkt dat de fiets buiten een fietsvoorziening is aangetroffen. De fiets stond naast het
fietsenrek geparkeerd. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

1 Gemeenteblad 18 september 2018, nr. 197814, 'Uitvoering van een gebiedsaanwijzing op grond 
van art. 4, lid 3 Algemene Plaatselijke Verordening APV ter beperking van het (brom) fietsparkeren 
in de openbare ruimte in het belang van de veiligheid en ter voorkoming van hinder, gemeente 
Amsterdam'.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 13 december 2021 om 09:31 uur is aangebracht en dat de fiets oop13 december 21 om
11:16 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde geeft aan dat op 13 december om 09:31 uur een sticker op zijn fiets is geplakt, omdat
de fiets 0,5 meter naast een fietsenrek stond. [NAAM] geeft aan te weten dat het niet goed
was, maar dat de fiets niet ergens midden op straat stond. [NAAM] voert aan dat op de sticker
bij de tijd van verwijdering 10:31 uur stond, maar één uur later. Volgens bezwaarde is de sticker
bedoeld als waarschuwing, maar is één uur niet genoeg tijd om als waarschuwing te zien. De
commissie overweegt hiertoe het volgende.

Herhaald wordt dat bezwaarde de fiets geparkeerd heeft in het aangewezen gebied waar het
verboden is de fiets buiten de voorziening te parkeren. De fiets van bezwaarde stond niet in een
parkeervoorziening voor fietsen maar naast het fietsenrek geparkeerd. Fietsen die buiten de
daarvoor bestemde parkeervoorziening staan geparkeerd, kunnen worden verwijderd. Het
veroorzaken van hinder is hiervoor geen vereiste.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen. Dat de eigenaar van de
fiets niet binnen die termijn de overtreding ongedaan heeft kunnen maken, doet daar niet aan af.
Bovendien heeft de Rechtbank Amsterdam met de uitspraak van 26 september 2018 te kennen
gegeven dat het verlenen van een begunstigingstermijn van één uur niet onredelijk is, in het geval
van binnen het aangewezen gebied buiten de daarvoor bestemde voorziening geparkeerde
fietsen.2 De commissie volgt bezwaarde daarom niet in zijn bezwaar.

Bezwaarde geeft aan dat hij heeft gezien dat zijn fiets werd verwijderd en dat hij toen snel  op een
andere fiets is gestapt om achter de auto van Handhaving aan te rijden. Toen bezwaarde de auto
had ingehaald werd hem verteld dat hij zijn fiets niet terug kon krijgen en dat hij hiervoor naar het

2 Rb Amsterdam, 26 september 2018, ECLI:NL:RBAMS:2018:7511.

depot moest gaan. De commissie overweegt hiertoe het volgende.

Een fiets wordt alleen teruggegeven als de fiets op dat moment de laatst opgeladen fiets is én de
eigenaar met een passende fietssleutel kan bewijzen dat het zijn fiets is. Als er na de geclaimde
fiets al een andere fiets is opgeladen, dan wordt de fiets niet direct teruggegeven. De eigenaar kan
zijn fiets dan afhalen op het Fietsdepot.

7. Conclusie
Op grond van het voorgaande is de commissie van oordeel dat het bezwaar ongegrond is en dat
het bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

[NAAM]