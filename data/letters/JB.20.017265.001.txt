Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.20.017265.001
Datum         14 december 2020
Onderwerp     Advies naar aanleiding van het bezwaarschrift van [NAAM]

Geacht college,

1. Inleiding
Op 19 oktober 2020 om 11:51 uur heeft de handhaver, namens u, de fiets van [NAAM] (hierna:
bezwaarde) verwijderd uit het gebied rond het NS-station Amsterdam-Centraal (Stationsplein), en
opgeslagen bij het Fietsdepot. De fiets van bezwaarde stond volgens het besluit niet geparkeerd in
de daarvoor bestemde voorziening. Het besluit is op 19 oktober 2020 om 09:45 uur bekendgemaakt.
Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat hij zijn fiets blijkbaar had geparkeerd waar dit niet mocht.
. [NAAM] geeft aan dat als je dit niet weet, je er nooit achter had kunnen komen.
. [NAAM] geeft aan dat de borden, die aangeven dat daar niet geparkeerd mag worden
met de fiets, pas verderop van de locatie hingen.
. [NAAM] geeft aan dat op de locatie waar hij zijn fiets parkeerde, ooit een bord had
gehangen. Dit bord was echter afgebroken.
. [NAAM] stelt dat de schuld hier ligt bij de gemeente en niet bij hem.

Horen van bezwaarde
Op 2 december 2020 is er telefonisch contact geweest met bezwaarde. [NAAM] heeft zijn
bezwaarde herhaald en benadrukt. Daarnaast heeft bezwaarde het volgende aangevoerd.

.  [NAAM] geeft aan dat hij zijn fiets direct aan het begin van het Stationsplein had
neergezet toen hij vanuit het Leidseplein, NS-Station Amsterdam-Centraal tegemoet
kwam lopen. Hier stonden geen bordjes.
.  [NAAM] geeft aan dat er wel een rek stond waar je je fiets tegenaan kunt zetten.
.  [NAAM] geeft aan dat als hij een bord had gezien, hij zijn fiets daar nooit had
neergezet.

Ten overvloede wordt opgemerkt dat bezwaarde bij zijn bezwaarschrift drie foto's had
meegestuurd van de locatie waar hij zijn fiets had geparkeerd. Omdat de bestandsgrootte van de
foto's niet kon worden geopend, heeft bezwaarde op 8 december 2020 per e-mail de foto's
toegestuurd. Op de foto's is te zien dat er op de locatie waar de fiets van bezwaarde geparkeerd
stond, geen bebording hangt of tegels liggen die het verbod aangeven.

4. Juridisch kader
Ingevolge artikel 4.27 lid 3 en 4 APV kan in het belang van de veiligheid en ter voorkoming van
hinder een gebied worden aangewezen waarin fietsen uitsluitend in de daarvoor bestemde
voorziening (lees: een fietsenrek/ fietsvak/ fietsnietje) mogen worden geparkeerd. Door het
intensief gebruik en hoge fiets parkeerdruk is het gebied rond NS-Station Amsterdam-Centraal
door het college van burgemeester en wethouders aangewezen als gebied waarin het verboden is
om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

5. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten een daartoe
aangewezen voorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets niet in een daartoe aangewezen voorziening stond geparkeerd. De fiets stond tegen
een reling aan geparkeerd die het trottoir van de gracht scheidt. Voor een handhaver is bepalend
hoe hij de fiets aantreft.

Overtreding van artikel 4.27 lid 4 van de APV staat hiermee vast.

1 Gemeenteblad van 3 mei 2016, nr 55896, 'Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van een uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
2wenselijk geacht en zou in feite leiden tot het gedogen van overtredingen.

Uit de foto's blijkt dat de fiets voorzien was van een sticker. Uit het constateringsformulier blijkt
dat de sticker op 19 oktober 2020 om 09:45 uur is aangebracht, en dat de fiets diezelfde dag om
11:51 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde geeft aan dat hij zijn fiets blijkbaar had geparkeerd waar dit niet mocht. [NAAM]
geeft aan dat als je dit niet weet, je er nooit achter had kunnen komen omdat de borden, die
aangeven dat daar niet geparkeerd mag worden met de fiets, pas verderop van de locatie hingen.
Op de locatie zelf had volgens bezwaarde ooit een bord gehangen, maar deze was afgebroken.
Bezwaarde stelt daarom dat de schuld hier ligt bij de gemeente en niet bij hem. [NAAM] geeft
aan dat als hij een bord had gezien, hij zijn fiets daar nooit had neergezet. De commissie
overweegt hiertoe het volgende.

Het is vervelend dat bezwaarde niet op de hoogte was van de geldende regeling waardoor hij zijn
fiets buiten de voorziening geparkeerd heeft. Hoewel er rond het NS-station Amsterdam Centraal
door middel van verschillende informatieborden gewezen wordt op het verbod om buiten een
daarvoor bestemde voorziening te parkeren, wordt overwogen dat door middel van borden
uitsluitend gewezen wordt op het verbod om buiten de voorziening te parkeren. Het zijn niet de
borden die het parkeerverbod in het leven roepen. Het is de bevoegdheid in de APV en het
Aanwijzingsbesluit die maken dat er een bepaald regime geldt in het gebied. Het al dan niet
aanwezig zijn van een bord doet daarom niet af aan de geldende regels.2

Met het oog op de toekomst wordt ten overvloede gewezen op het verbod van artikel 4.2 lid 1 van
de APV om voorwerpen aan te brengen boven of over de weg of vast te maken aan bomen of aan
objecten die zijn bestemd voor of gebruikt worden ten behoeve van de openbare dienst. De reling
valt hier ook onder. Dit verbod geldt in heel Amsterdam. Ook hier geldt dat de bebording slechts
het verbod aanduidt en niet in het leven roept. Het is de bevoegdheid van de APV die dit verbod in
het leven roept.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

2 Raad van State 2 juli 2014, ECLI:NL:RVS:2014:2398.

Adviseur,

[NAAM]