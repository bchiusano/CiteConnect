Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.20.012574.001
Datum         7 september 2020
Onderwerp     Advies naar aanleiding van het bezwaarschrift van [NAAM]

Geacht college,

1. Inleiding
Op 30 juli 2020 om 16:37 uur heeft de handhaver, namens u, de fiets van [NAAM] (hierna:
bezwaarde) verwijderd uit het gebied rond de Rode Loper te Amsterdam, en opgeslagen bij het
Fietsdepot. De fiets van [NAAM] stond volgens het besluit niet geparkeerd in de daarvoor
bestemde voorziening. Het besluit is op 30 juli 2020 om 14:38 uur bekendgemaakt. Tegen dit besluit
is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat er geen waarschuwingsbord op straat stond dat fietsen daar niet
geparkeerd mochten worden.
. [NAAM] voert aan dat er vanuit de gemeente een plan is om meer parkeerplekken voor
fietsen te creëren op het Rokin, maar dat er nog steeds geen datum bekend is waarop
deze verbouwingen klaar zouden zijn. Hierdoor zijn er onvoldoende parkeerplekken
beschikbaar.
. [NAAM] voert aan dat zij al drie jaar lang haar fiets in de Watersteeg parkeert en dat er
nooit een indicatie geweest is dat dit niet mocht.
. [NAAM] vordert de bezorgkosten die zij betaald heeft terug van ? 35,-.

4. Horen van [NAAM]

Op 7 september 2020 is er telefonisch contact geweest met [NAAM]. [NAAM] heeft de
bezwaren uit het bezwaarschrift herhaald en benadrukt. Daarnaast heeft [NAAM] samengevat
de bezwaren als volgt toegelicht:
. [NAAM] geeft aan dat zij niet wist dat zij haar fiets daar niet mocht parkeren. Zeker nu
daar geen bord stond om erop te wijzen dat dit verboden was. [NAAM] voert aan dat er
geen manier was om dit te weten.
. [NAAM] geeft aan dat zij ook niet wist dat ze vervolgens maar een uur had om de fiets
op een juiste manier te parkeren. Een uur vindt [NAAM] te kort om een fiets goed te
zetten.
. [NAAM] voert aan dat er op de locatie ook andere fietsen stonden geparkeerd.
. [NAAM] stelt tot slot dat de situatie erg frustrerend was, zeker nu de fiets haar middel
van transportatie is. [NAAM] acht de situatie niet eerlijk.

5. Juridisch kader
Ingevolge artikel 4.27 lid 3 en 4 APV kan in het belang van de veiligheid en ter voorkoming van
hinder een gebied worden aangewezen waarin fietsen uitsluitend in de daarvoor bestemde
voorziening (lees: een fietsenrek/ fietsvak/ fietsnietje) mogen worden geparkeerd. Door het
intensief gebruik en hoge fietsparkeerdruk is het gebied rond de Rode Loper door het college van
burgemeester en wethouders aangewezen als gebied waarin het verboden is om fietsen buiten de
daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het gebied gebruik maken de ruimte
te geven. Door middel van informatieborden wordt gewezen op het verbod om buiten een daartoe
aangewezen voorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets niet in een daartoe aangewezen voorziening stond geparkeerd. De fiets stond op het
trottoir geparkeerd tegen een muur aan. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

1 Gemeenteblad 14 maart 2018, nr. 51260, 'Aanwijzingsbesluit APV artikel 4.27 lid 3 (brom-) fietsparkeren Rode Loper en
omgeving, gemeente Amsterdam'.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van een uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
2wenselijk geacht en zou in feite leiden tot het gedogen van overtredingen.

Uit de foto's blijkt dat de fiets voorzien was van een sticker. Uit het constateringsformulier blijkt
dat de sticker op 30 juli 2020 om 14:38 uur is aangebracht, en dat de fiets om 15:38 uur diezelfde
dag is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] geeft aan dat er geen waarschuwingsbord op straat stond dat fietsen daar niet
geparkeerd mochten worden. [NAAM] voert aan dat zij al drie jaar lang haar fiets in de
Watersteeg parkeert en dat er nooit een indicatie geweest is dat dit niet mocht. Zeker nu daar
geen bord stond om erop te wijzen dat dit verboden was. [NAAM] voert aan dat er geen manier
was om dit te weten.

Het is vervelend dat [NAAM] niet op de hoogte was van de geldende regeling waardoor zij haar
fiets buiten de voorziening geparkeerd heeft. Onbekendheid met de regels biedt echter geen
rechtvaardiging. Van elke bewoner mag worden verlangd dat hij of zij zich verdiept in de regels
voor parkeren van zijn of haar fiets. Dit kan gemakkelijk via www.amsterdam.nl/fiets. Daarnaast
wordt overwogen dat er door middel van informatieborden uitsluitend op het verbod om buiten de
rekken te parkeren gewezen wordt. Het zijn het niet de borden die het parkeerverbod in het leven
roepen. Het is de bevoegdheid in de APV en het Aanwijzingsbesluit die maken dat er een bepaald
regime geldt in het gebied. Het al dan niet aanwezig zijn van een bord doet daarom niet af aan de
geldende regels, waarbij wordt verwezen naar de uitspraak van de Afdeling bestuursrechtspraak
van de Raad van State van 2 juli 2014.2

[NAAM] geeft aan dat zij ook niet wist dat ze vervolgens maar een uur had om de fiets op een
juiste manier te parkeren. Een uur vindt [NAAM] te kort om een fiets goed te zetten.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Een langere begunstigingstermijn wordt gelet
op  de  druk  op  de  openbare  ruimte  in  het  gebied  en  de  aanzuigende  werking  van  verkeerd
geparkeerde  fietsen  niet  wenselijk  geacht  en  zou  in  feite  leiden  tot  het  gedogen  van

2 Raad van State 2 juli 2014, ECLI:NL:RVS:2014:2398.

overtredingen. Dat de eigenaar van de fiets niet binnen die termijn de overtreding ongedaan heeft
kunnen  maken  in  verband  met  haar  werktijden  doet  daar  niet  aan  af.  Bovendien  heeft  de
Rechtbank Amsterdam met de uitspraak van 28 februari 2017 te kennen gegeven dat het verlenen
van  een  begunstigingstermijn  van  één  uur  niet  onredelijk  is,  in  het  geval  van  binnen  het
aangewezen gebied buiten de daarvoor bestemde voorziening geparkeerde fietsen.3

[NAAM] voert aan dat er op de locatie ook andere fietsen stonden geparkeerd. Hiertoe wordt
het volgende overwogen.

Het is erg vervelend dat [NAAM] door de aanwezigheid van andere fietsen die eveneens onjuist
stonden geparkeerd het idee heeft gekregen dat het was toegestaan om de fiets op de
desbetreffende locatie buiten een parkeervoorziening te zetten. Dit is echter geen reden om het
bezwaarschrift van [NAAM] gegrond te verklaren. Het volgende kan hiertoe worden
overwogen.

[NAAM] voert aan dat er vanuit de gemeente een plan is om meer parkeerplekken voor fietsen
te creëren op het Rokin, maar dat er nog steeds geen datum bekend is waarop deze verbouwingen
klaar zouden zijn. Hierdoor zijn er onvoldoende parkeerplekken beschikbaar.

Indien er op de betreffende locatie geen vrije plek voorhanden is betekent dit nog niet dat een fiets
buiten het rek mag worden geplaatst. Het is bekend dat de fietsparkeerdruk is het gebied rond de
Rode Loper hoog is. Er is echter op loopafstand van het gebied vaak nog wel een voorziening te
vinden waar wel ruimte is om de fiets te parkeren.

[NAAM] vordert de bezorgkosten die zij betaald heeft terug van ? 35,-.

Ten aanzien van de door [NAAM] aan het Fietsdepot betaalde bezorgkosten wordt overwogen
dat [NAAM] alleen in aanmerking komt voor een vergoeding, indien blijkt dat niet de juiste
procedure voor verwijdering is gevolgd. Hiervan is geen sprake. Aangezien de fiets terecht is
verwijderd komen deze kosten niet voor vergoeding in aanmerking.

[NAAM] stelt tot slot dat de situatie erg frustrerend was, zeker nu de fiets haar middel van
transportatie is. [NAAM] acht de situatie niet eerlijk.

Het is betreurenswaardig dat de verwijdering van de fiets door [NAAM] op de door haar
omschreven manier is ervaren. Dit is echter geen reden om het bezwaarschrift gegrond te
verklaren.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een

3 Rb Amsterdam, 28 februari 2017, ECLI:NL:RBAMS:2017:1136.

kostenvergoeding.

Adviseur,

[NAAM]