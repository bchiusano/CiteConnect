Advies van de bezwaarschriftencommissie Juridisch Bureau
Aan           Het college van burgemeester en wethouders van de gemeente Amsterdam
Zaaknummer    JB.23.008180.001
Datum         25 mei 2023
Onderwerp     Advies naar aanleiding van het bezwaarschrift van de heer [NAAM]

Geacht college,

1. Inleiding
Op 6 april 2023 om 10:49 uur heeft de handhaver, namens u, de fiets van de heer [NAAM] (hierna:
bezwaarde) verwijderd uit het gebied rond het NS-station Amsterdam Rai (Europaboulevard) en
opgeslagen bij het Fietsdepot. De fiets van bezwaarde stond volgens het besluit niet geparkeerd in
de daarvoor bestemde voorziening. Het besluit is op 6 april 2023 om 07:51 uur bekendgemaakt.
Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de gronden uit het bezwaarschrift als volgt:
. [NAAM] geeft aan dat uit de geldende regeling volgt dat fietsen niet in de weg en niet
langer dan veertien dagen geparkeerd mogen staan, en dat hij beide regels niet heeft
overtreden.
. [NAAM] geeft aan dat de fiets veilig en één nacht geparkeerd stond.
. [NAAM] geeft aan dat hij het bewijs wil zien waarop de beslissing is gebaseerd om zijn
fiets mee te nemen.

4. Horen van bezwaarde
Op 2 mei 2023 is er telefonisch contact geweest met bezwaarde. Naar aanleiding van dit gesprek
heeft bezwaarde op 2 mei 2023 per e-mail het framenummer van zijn fiets opgestuurd, zodat het
betreffende kennisgevingsbesluit kon worden achterhaald. Op 9 mei 2023 is bezwaarde per e-mail
uitgenodigd om een afspraak in te plannen voor een telefonische hoorzitting. In de bijlage van
deze mail is aan bezwaarde het constateringsformulier met de foto's van de geconstateerde

overtreding toegestuurd. Hierop heeft bezwaarde niet gereageerd. Op 16 mei 2023 is bezwaarde
per e-mail eraan herinnerd dat hij in de gelegenheid is gesteld een afspraak in te plannen voor een
telefonische hoorzitting. [NAAM] heeft op deze mail ook niet gereageerd. Desalniettemin is
bezwaarde op 24 mei 2023 gebeld, maar helaas is het niet gelukt om bezwaarde te bereiken.
Omdat iedere reactie omtrent het telefonisch horen is uitgebleven, gaat de commissie ervan uit
dat bezwaarde niet gehoord wil worden en is het bezwaarschrift aan de hand van de beschikbare
stukken uit het dossier beoordeeld.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek) mogen worden geparkeerd.
Door het intensief gebruik en hoge fietsparkeerdruk is het gebied rond het NS-station Amsterdam
Rai door het college van burgemeester en wethouders aangewezen als gebied waarin het
verboden is om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod fietsen buiten de
fietsvoorzieningen te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond op het trottoir geparkeerd.
Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto's in het constateringsformulier blijkt dat de fiets voorzien was van een sticker. Uit deze
foto's blijkt dat de sticker op 6 april 2023 om 07:51 uur is aangebracht, en dat de fiets op 6 april
2023 om 10:49 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde voert aan dat hij zijn fiets weldegelijk op de juiste wijze heeft geparkeerd, deze stond
niet in de weg en korter dan veertien dagen geparkeerd. Daarbij vraagt bezwaarde om
bewijsstukken van de geconstateerde overtreding. De commissie overweegt hiertoe het volgende.

Overwogen wordt dat het constateringsformulier met de foto's van de geconstateerde
overtreding per e-mail op 9 mei 2023 aan bezwaarde is toegezonden. Hiermee is bezwaarde
duidelijkheid verschaft over het besluit om de fiets te verwijderen. De commissie stelt vast dat uit
het constateringsformulier en de foto's, die door Handhaving zijn gemaakt op het moment van
verwijdering van de fiets, is op te maken dat de fiets niet in de daartoe bestemde fietsvoorziening
stond geparkeerd. De fiets stond namelijk op het trottoir geparkeerd. Voor een handhaver is
bepalend hoe hij de fiets aantreft. De plek waar bezwaarde zijn fiets heeft geparkeerd, valt daarbij
onder het aangewezen gebied. Dit betekent dat fietsen die buiten de daarvoor bestemde
parkeervoorziening staan geparkeerd, kunnen worden verwijderd. Het veroorzaken van hinder is
hiervoor geen vereiste.

Uit de foto's in het constateringsformulier blijkt dat de fiets voorzien was van een sticker. Uit deze
foto's blijkt dat de sticker op 6 april 2023 om 07:51 uur is aangebracht, en dat de fiets op 6 april
2023 om 10:49 uur is verwijderd. Herhaald wordt dat indien een fiets in een aangewezen gebied
buiten een fietsvoorziening wordt aangetroffen, de eigenaar vanaf het aanbrengen van de sticker
één uur de tijd krijgt om de fiets te verwijderen. Een begunstigingstermijn van één uur wordt
voldoende geacht om de overtreder in staat te stellen de overtreding ongedaan te maken. Een
langere begunstigingstermijn wordt gelet op de druk op de openbare ruimte in het gebied en de
aanzuigende werking van verkeerd geparkeerde fietsen niet wenselijk geacht en zou in feite leiden
tot het gedogen van overtredingen.

Bovendien heeft de Rechtbank Amsterdam met de uitspraak van 26 september 2018 te kennen
gegeven dat het verlenen van een begunstigingstermijn van één uur niet onredelijk is, in het geval
van binnen het aangewezen gebied buiten de daarvoor bestemde voorziening geparkeerde
fietsen.2

2 Rb Amsterdam, 26 september 2018, ECLI:NL:RBAMS:2018:7511.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.
Adviseur,

Dhr. [NAAM]