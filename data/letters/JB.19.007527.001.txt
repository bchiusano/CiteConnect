Advies van de bezwaarschriftencommissie Juridisch Bureau

Aan           Het college van burgemeester en wethouders van Amsterdam
Zaaknummer    JB.19.007527.001
Datum         18 september 2019
Onderwerp     Advies naar aanleiding van het bezwaarschrift van de heer [NAAM]

Geacht college,

1. Inleiding
Op 1 mei 2019 heeft de handhaver, namens u, de fiets van de heer [NAAM] (hierna: bezwaarde)
verwijderd  uit  het  gebied  rond  het  NS-station  Amsterdam  Centraal  (vak  16,  Stationsplein)  en
opgeslagen bij het Fietsdepot. De fiets van bezwaarde stond volgens het besluit niet geparkeerd in
de daarvoor bestemde voorziening. Het besluit is op 1 mei 2019 om 09:00 uur bekendgemaakt.

Tegen dit besluit is tijdig een bezwaarschrift ingediend. Bij brief van 16 mei 2019 is de ontvangst van
het bezwaarschrift bevestigd.

2. Advies
De commissie adviseert u:
.  het bezwaar ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren als volgt:
- [NAAM] bestrijdt niet dat zijn fiets in strijd met de Algemene Plaatselijke Verordening
(hierna:  APV)  stond  geparkeerd,  maar  dient  bezwaar  in  wegens  een  aantal
zorgvuldigheidseisen-
-  In het besluit van 1 mei 2019 is geen begunstigingstermijn gegeven-
-  Van het geven van een begunstigingstermijn kan enkel worden afgezien als er sprake is
van een spoedeisende situatie. In het besluit is er een beroep gedaan op vereiste spoed,
terwijl dit niet of onvoldoende onderbouwd is-
-  Om een voertuig te kunnen wegslepen moet er sprake zijn van concrete hinder of gevaar.
Potentieel of vermoedelijk gevaar is onvoldoende. [NAAM] verwijst naar rechtspraak-

-  De onderbouwing van de noodzaak van vereiste spoed is in het besluit onvoldoende en
het  besluit  is  daarmee  in  strijd  met  artikel  5:31  van  de  Algemene  wet  bestuursrecht
(hierna: Awb)-
- [NAAM] verzoekt om restitutie van de fietsdepotkosten á ? 35,-, een vergoeding voor
het beschadigde slot á ? 34,- en een vergoeding voor de inkomstenderving wegens het
ophalen van de fiets á ? 88,-.

4. Horen van bezwaarde
Op  16  september  2019  is  er  telefonisch  contact  geweest  met  bezwaarde. [NAAM]  heeft
ingestemd met telefonisch horen. Hij heeft tijdens dat gesprek kort samengevat aangevoerd dat
zijn fiets op de juiste wijze geparkeerd stond. Voorts heeft bezwaarde zijn ongenoegen geuit over
de te lange looptijd van de bezwaarprocedure.

5. Juridisch kader
Ingevolge artikel 4.27, lid 3 en 4, van de APV kan in het belang van de veiligheid en ter voorkoming
van  hinder  een  gebied  worden  aangewezen  waarin  fietsen  uitsluitend  in  de  daarvoor  bestemde
voorziening  (lees:  een  fietsenrek  of  fietsparkeervak)  mogen  worden  geparkeerd.  Door  het
intensief gebruik en hoge fietsparkeerdruk is het gebied rond het NS-station Amsterdam Centraal
door het college van burgemeester en wethouders aangewezen als gebied waarin het verboden is
om fietsen buiten de daarvoor bestemde voorzieningen te parkeren1.

Verder  zijn  van  toepassing  artikel  5:21,  artikel  5:24,  artikel  5:25  en  artikel  5:29  van  de  Awb.  Op
grond hiervan kunt u een overtreding zelf beëindigen door het meevoeren en opslaan van de fiets,
nadat u de betrokkene in de gelegenheid heeft gesteld zelf de overtreding op te heffen. Tevens
kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de rekken
te parkeren.

[NAAM] bestrijdt in zijn bezwaarschrift niet dat de fiets op de locatie NS-station Amsterdam
Centraal buiten de voorziening geparkeerd stond. Tijdens het telefonisch contact heeft bezwaarde
laten weten dat de fiets wel juist geparkeerd stond. Uit het constateringsformulier en de foto's die
zijn  gemaakt  bij  de  verwijdering  van  de  fiets,  blijkt  dat  de  fiets  buiten  een  fietsvoorziening  is
aangetroffen. De fiets stond naast het fietsenrek geparkeerd. Voor een handhaver is bepalend hoe
hij de fiets aantreft. Overtreding van artikel 4.27, lid 4, van de APV staat hiermee vast.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'

[NAAM] stelt echter dat de gemeente Amsterdam heeft verzuimd in de zorgvuldigheidseisen
bij het toepassen van bestuursdwang. Zo voert hij aan dat er op het besluit van 1 mei 2019 geen
begunstigingstermijn is gegeven. De commissie overweegt hiertoe als volgt.

Indien een fiets in een aangewezen gebied buiten een fietsvoorziening wordt aangetroffen, wordt
er een rode verwijderingssticker aangebracht. Vanaf het moment van het aanbrengen van deze
sticker krijgt de eigenaar één uur de tijd om de fiets te verwijderen. Dit staat vermeld op de sticker.
Een begunstigingstermijn van één uur wordt voldoende geacht om de overtreder in staat te stellen
de overtreding ongedaan te maken. Een langere begunstigingstermijn wordt gelet op de druk op
de openbare ruimte in het gebied en de aanzuigende werking van verkeerd geparkeerde fietsen
niet  wenselijk  geacht  en  zou  in  feite  leiden  tot  het  gedogen  van  overtredingen.  De
begunstigingstermijn  is  een  gestandaardiseerde  termijn  waarbinnen  een  overtreder  de
overtreding zelf ongedaan kan maken. Dat de overtreder daartoe feitelijk niet in staat was door
bijvoorbeeld forensen, doet daar niet aan af. Dit standpunt wordt bevestigd door een uitspraak
van de Rechtbank Amsterdam.2

[NAAM] voert voorts aan dat zijn fiets op basis van spoedeisendheid is verwijderd, maar dat dit
niet of onvoldoende onderbouwd is. [NAAM] stelt dat er voor het wegslepen van een voertuig
sprake moet zijn van concrete hinder of gevaar, en verwijst hierbij naar rechtspraak. De commissie
overweegt hiertoe als volgt.

In onderhavig geval is er geen sprake van fietsverwijdering op basis van hinder of gevaar. Herhaald
wordt  dat  de  fiets  is  verwijderd,  omdat  deze  buiten  een  fietsvoorziening  stond  geparkeerd.
[NAAM] heeft een begunstigingstermijn gekregen van één uur, wat kenbaar is gemaakt op het
besluit, namelijk de sticker op de fiets. Op de foto op het constateringsformulier blijkt dat de fiets
voorzien was van een sticker. Uit het constateringsformulier blijkt dat de sticker op 1 mei 2019 om
09:00 uur is aangebracht, en dat de fiets op 1 mei 2019 om 12:11 uur is verwijderd.

Voor  de  volledigheid  merkt  de  commissie  op  dat  er  een  onderscheid  bestaat  tussen  gevaarlijk
geparkeerde fietsen en foutgeparkeerde fietsen die hinder opleveren. Bij gevaarlijk geparkeerde
fietsen is de veiligheid direct in het geding, blokkeert het een doorgang of staat de fiets op geleide
lijnen voor visueel gehandicapten geparkeerd. In deze gevallen is er sprake van spoedeisendheid
en kan de fiets direct verwijderd worden. Bij hinder is er géén sprake van een spoedeisend belang
en krijgt de eigenaar één uur de tijd om de fiets zelf weg te halen.

Hieruit volgt dat u de juiste procedure heeft gevolgd bij het verwijderen van de fiets en dat er geen
sprake is van strijdigheid met artikel 5:31 van de Awb.

Tot slot verzoekt bezwaarde om een restitutie van de fietsdepotkosten á ? 35,-, een vergoeding
voor  het  beschadigde  slot  á  ?  34,-  en  een  vergoeding  voor  de  inkomstenderving  wegens  het
ophalen van de fiets á ? 88,-. De commissie overweegt hiertoe als volgt.

2 Rb Amsterdam, 26 september 2018, ECLI:NL:RBAMS:2018:7511.

Herhaald wordt dat de juiste procedure is gevolgd en dat de fiets rechtmatig is verwijderd. Er is
geen sprake van een onrechtmatig besluit. [NAAM] heeft daarom geen recht op een restitutie
van de fietsdepotkosten, een vergoeding van het beschadigde slot en de inkomstenderving.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden  besluit  in  stand  dient  te  blijven. [NAAM]  komt  niet  in  aanmerking  voor  een
kostenvergoeding.

Adviseur,

Mevrouw [NAAM]