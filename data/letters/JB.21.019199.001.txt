Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.21.019199.001 en JB.21.019500.001
Datum        18 januari 2022
Onderwerp    Advies naar aanleiding van het bezwaarschriften van de heer [NAAM] en mevrouw
[NAAM] college,

1. Inleiding
Op 4 september 2021 om 18:19 uur heeft de handhaver, namens u, de fiets van [NAAM] (hierna:
bezwaarden) verwijderd van de locatie Leidseplein te Amsterdam en opgeslagen bij het
Fietsdepot. De fiets stond volgens het besluit met barcode 1000672558 niet geparkeerd in de
daarvoor bestemde voorziening.

Op 4 september 2021 om 18:23 uur heeft de handhaver, namens u, de fiets van [NAAM] (hierna:
bezwaarden) verwijderd van de locatie Leidseplein te Amsterdam en opgeslagen bij het
Fietsdepot. De fiets stond volgens het besluit met barcode 1000672557 niet geparkeerd in de
daarvoor bestemde voorziening.

De besluiten zijn op 4 september 2021 om 17:10 uur bekendgemaakt. Tegen deze besluiten is tijdig
een bezwaarschrift ingediend.

2. Advies
De commissie adviseert u:
.  de bezwaarschriften ontvankelijk te verklaren-
.  de bezwaren ongegrond te verklaren-
.  de bestreden besluiten in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in de bezwaarschriften als volgt:
. [NAAM]n geven aan dat zij normaliter, als zij zonder elkaar naar het Leidseplein gaan,
hun fietsen vastzetten aan een lantaarnpaal of een boom vanwege een gebrek aan
fietsnietjes.

.  Dit keer waren bezwaarden echter samen naar het Leidseplein gegaan en hebben zij hun
fietsen met twee robuuste kettingen aan elkaar vastgezet, op een plek die niet hinderlijk
of gevaarlijk is.
. [NAAM]n geven aan dat zij hun fietsen tussen een groep andere fietsen en een boom
hebben neergezet, en er van overtuigd waren dat de fietsen zo goed stonden.
.  Toen bezwaarden aan het einde van de avond weer naar huis wilden gaan, kwamen zij
erachter dat hun fietsen weg waren. [NAAM]n dachten dat hun fietsen gestolen waren
totdat een persoon aan hen vertelde dat Handhaving de fietsen zojuist had verwijderd.
.  Volgens bezwaarden mag Handhaving fietsen alleen direct en zonder waarschuwing
verwijderen als de fietsen hinderlijk of gevaarlijk staan, maar dat was bij hun fietsen niet
het geval.
.  Aangezien het zaterdagavond was en het Fietsdepot tot maandagochtend gesloten was,
moesten bezwaarden met de tram en metro reizen om weer thuis te komen.
. [NAAM]n geven aan dat het naar hun idee goed zou zijn als er eerst een sticker op een
fiets geplakt zou worden, en dat er daarna 24 uur de tijd wordt gegeven om de fiets te
kunnen verplaatsen.
. [NAAM]n zijn twee weken later teruggegaan naar het Leidseplein om te kijken of zij
misschien een bord met een waarschuwing over het hoofd hadden gezien, maar
bezwaarden konden geen waarschuwingsborden vinden.
. [NAAM]n stellen dat een eigenaar volgens de regels middels een waarschuwing in staat
gesteld moet worden om een overtreding ongedaan te kunnen maken. Volgens
bezwaarden is dit bij hun niet gebeurd. De fietsen zijn zonder waarschuwing verwijderd.
.  Bij het ophalen van de fietsen bij het Fietsdepot zaten er volgens bezwaarden geen
stickers op hun fietsen.
. [NAAM]n vragen om de besluiten ongedaan te maken en de aan het Fietsdepot
betaalde administratiekosten van 2 x ? 22,50 en de kosten voor nieuwe sloten van 1 x ?
15,40 en  1 x ? 31,95, te vergoeden.

4. Horen van bezwaarde
Bezwaarde, de heer [NAAM], is bij e-mail van 24 december 2021 in de gelegenheid gesteld om zijn
bezwaarschrift telefonisch of schriftelijk nader toe te lichten. Op 3 januari 2022 heeft hij, mede
namens mevrouw [NAAM] telefonisch contact opgenomen. [NAAM] heeft ingestemd met
telefonisch horen. [NAAM] heeft aangegeven dat de bezwaren zoals weergegeven in de
bezwaarschriften voldoende duidelijk zijn en dat hij deze niet verder behoeft aan te vullen of toe te
lichten.

Bezwaarde heeft daarnaast aangegeven dat het hem wenselijk lijkt dat zijn bezwaarschrift en het
bezwaarschrift van zijn vriendin, mevrouw [NAAM] samen worden behandeld omdat hun fietsen
gelijktijdig zijn verwijderd.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen

uitsluitend in de daarvoor bestemde voorziening (lees: een fietsenrek, een fietsparkeervak of
fietsnietje) mogen worden geparkeerd. Door het intensief gebruik en hoge fietsparkeerdruk is het
gebied rond NS-Station Amsterdam Centraal door het college van burgemeester en wethouders
aangewezen als gebied waarin het verboden is om fietsen buiten de daarvoor bestemde
voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod op buiten de
parkeervoorziening te parkeren.

Uit het constateringsformulier en de foto's die zijn gemaakt bij de verwijdering van de fietsen,
blijkt dat de fietsen buiten de fietsvoorziening zijn aangetroffen. De fietsen stonden naast het
fietsparkeervak geparkeerd. Voor een handhaver is bepalend hoe hij de fietsen aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto's blijkt dat de fietsen voorzien waren van een sticker. Uit het constateringsformulier
blijkt dat de sticker van fiets met barcode 1000672558 op 4 september 2021 om 17:10 uur is
aangebracht, en dat de fiets op diezelfde dag om 18:19 uur is verwijderd.

Uit het constateringsformulier blijkt dat de sticker van fiets met barcode 1000672557 op 4
september 2021 om 17:10 uur is aangebracht, en dat de fiets op diezelfde dag om 18:23 uur is

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

verwijderd.

Hieruit volgt dat u de juiste procedure heeft gevolgd bij het verwijderen van de fietsen.

6.2 Ten aanzien van de bezwaren
Bezwaarden hebben hun fietsen met twee robuuste kettingen aan elkaar vastgezet, op een plek
die niet hinderlijk of gevaarlijk is. [NAAM]n geven aan dat zij hun fietsen tussen een groep
andere fietsen en een boom hebben neergezet en er van overtuigd waren dat de fietsen zo goed
stonden.  Volgens bezwaarden mag Handhaving fietsen alleen direct en zonder waarschuwing
verwijderen als de fietsen hinderlijk of gevaarlijk staan, maar dat was bij hun fietsen niet het geval.
Bezwaarden stellen dat een eigenaar volgens de regels middels een waarschuwing in staat gesteld
moet worden om een overtreding ongedaan te kunnen maken. Volgens bezwaarden is dit bij hun
niet gebeurd. De fietsen zijn zonder waarschuwing verwijderd. Bij het ophalen van de fietsen bij
het Fietsdepot zaten er volgens bezwaarden geen stickers op hun fietsen. De commissie
overweegt hiertoe het volgende.

Herhaald wordt dat uit het constateringsformulier en de foto's die zijn gemaakt bij de verwijdering
van de fiets, blijkt dat de fiets naast het parkeervak geparkeerd stond en dus buiten de voorziening
is aangetroffen. Fietsen die buiten de daarvoor bestemde parkeervoorziening staan geparkeerd,
kunnen worden verwijderd. Het veroorzaken van gevaar of hinder is hiervoor geen vereiste.

Volgens de uitspraak van Rechtbank Den Haag van 10 oktober 2016 is de sticker op de fiets het
besluit.2  Op de foto's die op het moment van verwijderen van de fietsen door de handhaver zijn
gemaakt, is te zien dat de fietsen van bezwaarden voorzien waren van een sticker. Herhaald wordt
dat uit het constateringsformulieren blijkt dat de stickers op 4 september 2021 om 17:10 uur zijn
aangebracht. Op de stickers staat vermeld dat de fietsen verwijderd worden op 4 september 2021
vanaf 18:10 uur. Uit het constateringsformulieren blijkt dat de fiets met barcode 1000672558
diezelfde dag om 18:19 uur is verwijderd en dat fiets met barcode 1000672557 diezelfde dag om
18:23 uur is verwijderd. Nu uit het constateringsformulieren volgt dat er wel degelijk een besluit
met een begunstigingstermijn is gegeven, worden de bezwaren van bezwaarden niet gevolgd.

Bezwaarden geven aan dat het naar hun idee goed zou zijn als er eerst een sticker op een fiets
geplakt zou worden en dat er daarna 24 uur de tijd wordt gegeven om de fiets te kunnen
verplaatsen. De commissie overweegt hiertoe het volgende.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Een langere begunstigingstermijn wordt gelet
op de druk op de openbare ruimte in het gebied en de aanzuigende werking van verkeerd
geparkeerde fietsen niet wenselijk geacht en zou in feite leiden tot het gedogen van
overtredingen. Dat de eigenaar van de fiets niet binnen die termijn de overtreding ongedaan heeft

2 Rb Den Haag, 10 oktober 2016, ECLI:NL:RBDHA:2016:12168.

kunnen maken, doet daar niet aan af. Bovendien heeft de Rechtbank Amsterdam met de uitspraak
van 26 september 2018 te kennen gegeven dat het verlenen van een begunstigingstermijn van één
uur niet onredelijk is, in het geval van binnen het aangewezen gebied buiten de daarvoor
bestemde voorziening geparkeerde fietsen.

Bezwaarden vragen om de besluiten ongedaan te maken, en de aan het Fietsdepot betaalde
administratiekosten van 2 x ? 22,50 en de kosten voor nieuwe sloten van 1 x ? 15,40 en 1 x ? 31,95,
te vergoeden. De commissie overweegt hiertoe het volgende.

Ten aanzien van de door bezwaarden aan het Fietsdepot betaalde thuisbezorgkosten en de kosten
voor de nieuwe kettingsloten wordt overwogen dat bezwaarden alleen in aanmerking komen voor
een vergoeding, indien blijkt dat niet de juiste procedure voor verwijdering is gevolgd. Hiervan is
geen sprake. De handhavers hebben de (ketting)sloten doorgeslepen om de fietsen te kunnen
verwijderen. Aangezien de fietsen in overtreding stonden en terecht zijn verwijderd, komt deze
schade niet voor vergoeding in aanmerking.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mevrouw [NAAM]