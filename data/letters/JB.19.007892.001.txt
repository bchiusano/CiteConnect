Advies van de bezwaarschriftencommissie Juridisch Bureau

Aan        Het college van burgemeester en wethouders van de gemeente Amsterdam
Zaaknummer JB.19.007892.001
Datum      27 september 2019
Onderwerp  Advies naar aanleiding van het bezwaarschrift van mevrouw [NAAM] college,

1. Inleiding
Op 2 mei 2019 heeft de handhaver, namens u, de fiets van [NAAM] (hierna: bezwaarde)
verwijderd van de locatie Rustenburgerstraat en opgeslagen bij het Fietsdepot. De fiets stond
volgens het besluit langer dan zes weken onafgebroken op dezelfde plaats geparkeerd. Het besluit
is op 19 april 2019 bekendgemaakt.

Tegen dit besluit is tijdig een bezwaarschrift ingediend. Bij brief van 22 mei 2019 is de ontvangst
van het bezwaarschrift bevestigd.

2. Advies
De commissie adviseert u:
.  Het bezwaar ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
In het bezwaarschrift is - samengevat weergegeven - het volgende aangevoerd.
- [NAAM] is van mening dat de fiets onterecht is verwijderd-
- [NAAM] gebruikt haar fiets elke dag om naar haar werk te gaan-
- [NAAM] had haar fiets voor haar huis geparkeerd voordat zij op vakantie ging op 20
april 2019. Toen zij terugkwam van vakantie op 12 mei 2019 was de fiets weg-
-  Op de fiets is vooraf geen sticker aangebracht-
-  In de periode van 20 april 2019 tot 12 mei 2019 zijn geen zes weken verstreken-
- [NAAM] heeft geen juiste informatie ontvangen over de datum en reden van
verwijdering. Het kennisgevingsbesluit bevat niet alle informatie. De datum van
verwijdering op het kennisgevingsbesluit klopt niet.

4. Horen van bezwaarde
Op 23 september 2019 is er telefonisch contact geweest met bezwaarde. [NAAM] heeft
aangegeven geen gebruik te willen maken van een hoorzitting. Derhalve wordt dit
telefoongesprek beschouwd als telefonische hoorzitting. [NAAM] heeft tijdens dat gesprek in
aanvulling op zijn bezwaarschrift het volgende aangevoerd.
- [NAAM] stelt er geen zes weken waren verstreken. Zij gebruikt de fiets elke dag om
naar kantoor te gaan. Zij heeft haar fiets voordat zij op 20 april op vakantie ging nog
gebruikt en ook nog na haar vakantie vanaf 12 mei 2019. De fiets was verwijderd tijdens
haar vakantie.
- [NAAM] weet niet hoe zij kon zien dat de fiets gemarkeerd was. De sticker heeft zij niet
gezien-
-  De krijtstreep is niet goed te verwijderen. De fiets was ook niet oud. [NAAM] stelt dat
de krijtstreepmethode niet betrouwbaar is-
-  De sticker kan niet op 19 april 2019 op de fiets zijn geplakt, omdat zij op 20 april 2019 haar
fiets nog geparkeerd heeft voordat ze op vakantie ging en er toen geen sticker op zat.
Er was ook geen reden om de sticker op de fiets te plakken, omdat zij de fiets dagelijks
gebruikt-

5. Juridisch kader
Ingevolge artikel 4.27, lid 2a, van de Algemene Plaatselijke Verordening (hierna: APV) is het
verboden om in een door het college aangewezen gebied langer te parkeren dan een door het
college te bepalen periode. Het gebied binnen de Ring A10 (met uitzondering van Noord) is door
het college aangewezen als gebied waar een fiets niet langer dan zes weken op dezelfde plaats
mag parkeren, zonder wezenlijke onderbreking1.

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (hierna: Awb). Op grond hiervan kunt u een overtreding zelf beÃ«indigen door
het meevoeren en opslaan van de fiets, nadat u de betrokkene in de gelegenheid heeft gesteld zelf
de overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

De locatie Rustenburgerstraat valt in het aangewezen gebied binnen de Ring A10. Op deze locatie
geldt een maximale parkeerduur van zes weken. Deze maximale parkeerduur geldt zowel binnen
als buiten de fietsparkeervoorzieningen. Met dit beleid wil de gemeente de bestaande
parkeerplekken beter benutten.

Uit het constateringsformulier blijkt dat de fiets van bezwaarde langer dan zes weken zonder
wezenlijke onderbreking geparkeerd is geweest. Gebleken is dat de fiets van bezwaarde op
5 februari 2019 door de handhavers van een onopvallend constateringsmiddel is voorzien.

1 Gemeenteblad van 3 mei 2016, nr. 55896, 'Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'

Op 19 april 2019 is gecontroleerd of de fiets van zijn plek is geweest. Uit het intact zijn van het
constateringsmiddel bleek dat bezwaarde de fiets in de tussenliggende periode niet heeft
gebruikt.

Overtreding van artikel 4.27, lid 2a, APV staat hiermee vast. De stelling van bezwaarde dat de
gemeente de termijn van zes weken niet heeft gehanteerd, wordt dan ook niet gevolgd.

In een gebied met een maximale parkeerduur van zes weken krijgt de eigenaar vanaf het
aanbrengen van de sticker zeven dagen de tijd om de overtreding op te heffen door de fiets te
gebruiken. Uit het constateringsformulier blijkt dat de sticker op 19 april 2019 is aangebracht, en
dat de fiets op 2 mei 2019 is verwijderd. Uit de foto die door de handhavers is gemaakt op het
moment van verwijdering blijkt dat het aangebrachte constateringsmiddel nog intact was.

Hieruit volgt dat u de juiste procedure heeft gevolgd bij het verwijderen van de fiets.

Bezwaarde stelt zich op het standpunt dat de fiets elke dag werd gebruikt. De fiets is in ieder geval
op 20 april 2019 nog gebruikt. In dit verband overweegt de commissie dat bezwaarde met deze
enkele stelling niet aannemelijk heeft gemaakt dat de fiets is gebruikt. Wanneer de fiets wordt
gebruikt, verdwijnt het constateringsmiddel. Uit de foto die op het moment van verwijderen van
de fiets door de handhavers is gemaakt, blijkt dat het constateringsmiddel bij verwijdering nog
intact was. Het constateringmiddel bevond zich op de achterband onder het spatbord van de fiets.
Uit het intact zijn van het constateringsmiddel blijkt dat de fiets langer dan zes weken op dezelfde
plaats stond geparkeerd, zonder wezenlijke onderbreking.

Bezwaarde trekt tevens de krijtstreep, het constateringsmiddel, in twijfel. De commissie is echter
van oordeel dat de krijtmarkering een betrouwbare methode is om te controleren of  fietsen na zes
weken al dan niet zijn gebruikt. De krijtstreep verdwijnt van het wiel met het fietsen. Als de
krijtstreep nog op het wiel zit, is dit het bewijs dat de fiets niet is gebruikt. Uit het
constateringsformulier en de foto's blijkt dat de krijtstreep op 2 mei 2019 nog geheel intact was en
niet was verweerd.

Bezwaarde voert aan dat er vooraf geen sticker op de fiets is aangebracht. De sticker kan niet op
19 april 2019 op de fiets zijn geplakt, omdat zij op 20 april 2019 haar fiets nog geparkeerd heeft
voordat ze op vakantie ging en er toen geen sticker op zat. Hiertoe overweegt de commissie het
volgende.

Uit vaste jurisprudentie blijkt dat de sticker op de fiets het besluit is.2 Uit het
constateringsformulier blijkt dat de fiets gestickerd is geweest op 19 april 2019. Op het moment
van verwijderen op 2 mei 2019 is een vervangende sticker op de fiets aangebracht, omdat de op 19
april 2019 aangebrachte sticker niet langer op de fiets zat. Dat het om een vervangende sticker
gaat blijkt uit het cijfer 2 wat op de sticker vermeld staat. Tevens staat ook op het
constateringsformulier vermeld dat er een duplicaat is aangebracht.

2 Rb Den Haag, 10 oktober 2016, ECLI:NL:RBDHA:2016:12168

Ten aanzien van de stelling van bezwaarde dat zij geen juiste informatie ontvangen over de datum
en reden van verwijdering en dat het kennisgevingsbesluit niet alle informatie bevat , merkt de
commissie het volgende op. Herhaald wordt dat de sticker op de fiets het besluit is. Op de sticker
die op 19 april 2019 op de fiets was aangebracht staat de reden van verwijdering vermeld. Uit het
constateringsformulier blijkt de datum van verwijdering.

Concluderend is de commissie van oordeel dat de fiets van bezwaarde terecht en op  een juiste
wijze is verwijderd en dat er geen omstandigheden zijn gebleken die tot een andere beslissing
hadden moeten leiden. [NAAM] komt dan ook niet in aanmerking voor een kostenvergoeding.

7.  Conclusie
Gelet op het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

[NAAM]