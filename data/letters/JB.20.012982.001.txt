Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.20.012981.001, JB.20.012982.001 en JB.20.012983.001
Datum        8 september 2020
Onderwerp    Advies naar aanleiding van het bezwaarschrift van [NAAM]

1. Inleiding
Op 21 juli 2020 om 13:14 uur, op 22 juli 2020 om 11:59 uur en om 12:02 uur heeft de handhaver,
namens u, drie fietsen van [NAAM] (hierna: bezwaarde) verwijderd uit het gebied rond de
Kinkerstraat (Hasebroekstraat) en opgeslagen bij het Fietsdepot. De fietsen stonden volgens de
besluiten niet geparkeerd in de daarvoor bestemde voorziening. De besluiten zijn op 21 juli 2020
om 09:45 uur bekendgemaakt door middel van een sticker op de fiets.

Tegen deze besluiten is tijdig een bezwaarschrift ingediend.

2. Advies
De commissie adviseert u:
.  Het bezwaarschrift ontvankelijk te verklaren-
.  het bezwaar ongegrond te verklaren-
.  de bestreden besluiten in stand te laten-
.  een gedeeltelijke kostenvergoeding toe te kennen van ? 69,99 en voor het overige af te
wijzen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat op 21 juli 2020 alle drie fietsen tijdens de vakantie en zonder
passende waarschuwing of mededeling zijn verwijderd-
. [NAAM] stelt dat er in de straat een chronisch gebrek is aan plek waar men de fiets
officieel, veilig en vast weg kan zetten. Zeker een transportfiets kan niet overal worden
neergezet en kan eigenlijk alleen aan de zijkant van een fietsenrek vastgezet worden. Die
plek is op de locatie meestal niet vrij-
. [NAAM] geeft aan dat er al 10 jaar lang een vreselijke fietsenverzameling is voor de
deur, van zowel bewoners als ook markt- en de hallenbezoekers. [NAAM] geeft aan dat
zij het er maar mee doet-

. [NAAM] geeft aan dat zij de fietsen heeft vastgezet, aangezien zij voor een langere tijd
weg zouden zijn in de vakantie. De fietsen zijn binnen één uur verwijderd en zonder een
waarschuwing of kennisgeving van deze strenge handhaving in een woonbuurt. In het
centrum en op de stations is deze handhaving volgens bezwaarde bekend, maar in een
woonbuurt heeft zij dit nog nooit meegemaakt. Het feit dat dit tijdens de zomervakantie
wordt gedaan geeft haar een heel vervelende bijsmaak. [NAAM] voelt zich gestraft
voor iets waarvan zij niet op de hoogte was en waarvoor zij geen kans heeft gekregen om
dit te corrigeren-
.  Het thuisbezorgen van de drie fietsen heeft bezwaarde totaal ? 105,- gekost. Daarnaast
zijn ook de sloten bij de verwijdering doorgeknipt. Deze kosten wenst bezwaarde
vergoed-
.  Bij het thuisbezorgen van de elektrische fiets bleek volgens bezwaarde de linkerkant van
het stuur beschadigd. Er mist een deel van het handvat, de elektronische aansturing is
helemaal ontwricht en door de beschadigde bedrading onbruikbaar. Ook is de bel finaal
kapot. [NAAM] heeft hiervan foto's bij het bezwaar gevoegd-
.  Ook was er volgens bezwaarde bij de fietsfabriek-fiets schade. Het spatbord was zodanig
verbogen dat het wiel niet kon draaien. Dit was volgens bezwaarde te verhelpen, maar
alles bij elkaar genomen vindt zij het zeer onprettig hoe de gemeente met zowel de
handhaving als met de fietsen is omgesprongen.

4. Horen van bezwaarde
Op 20 augustus 2020 is er telefonisch contact geweest met bezwaarde. [NAAM] heeft
ingestemd met telefonisch horen en de bezwaren uit het bezwaarschrift herhaald. Daarnaast heeft
zij samengevat het volgende aangevoerd:
. [NAAM] geeft aan dat er een groot vak op de locatie ligt, waar de fiets niet vastgezet
kan worden. Daarnaast zijn er enkele fietsnietjes beschikbaar, maar daar is volgens
bezwaarde nooit plek. De parkeervoorzieningen zijn daar vaak vol. Vanwege de markt en
de Hallen komen er veel mensen op af. Het wordt daardoor volgens bezwaarde erg
ingewikkeld om de fiets goed neer te zetten en het vastzetten van de fiets is vrijwel
onmogelijk-
.  Voor de vakantie wilde bezwaarde de fietsen graag vastzetten en daarom stonden deze
vastgemaakt aan een paal. Zij vindt het heftig dat precies de goede fietsen worden
meegenomen. Het waren geen wrakken-
. [NAAM] geeft aan dat zij niet de mogelijkheid hebben om de fietsen binnen neer te
zetten-
.  Wat betreft de schade aan de elektrische fiets vertelt bezwaarde dat naast de bel een
apparaat zit en dat is helemaal verdraaid waardoor de kabels kapot zijn gegaan. Dit is van
de elektrische ondersteuning.

Op 3 september 2020 heeft bezwaarde per e-mail een factuur van de fietsenmaker opgestuurd
waaruit blijkt dat de schakelknop ? 64,99 heeft gekost.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek of fietsparkeervak) mogen
worden geparkeerd. Door het intensief gebruik en hoge fietsparkeerdruk is het gebied rond de
Kinkerstraat en de Hallen door het college van burgemeester en wethouders aangewezen als
gebied waarin het verboden is om fietsen buiten de daarvoor bestemde voorzieningen te
parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fietsen volgens de juiste procedure heeft plaatsgevonden.

6.1 Ten aanzien van de besluiten
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het gebied gebruik maken de ruimte
te geven. Door middel van informatieborden wordt gewezen op het verbod op buiten de
voorziening te parkeren.

Uit de constateringsformulieren en de foto's die zijn gemaakt bij de verwijdering van de fietsen,
blijkt dat de fietsen buiten de fietsvoorziening zijn aangetroffen. De fietsen met barcodes
1000411827 en 1000411826 zijn naast een lantaarnpaal aangetroffen. De fiets met barcode
1000411818 stond vlakbij een fietsnietje geparkeerd, maar niet correct geplaatst in de
parkeervoorziening. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

1 Gemeenteblad 18 september 2018, nr. 197814, 'Uitvoering van een gebiedsaanwijzing op grond van 
art. 4, lid 3 Algemene Plaatselijke Verordening APV ter beperking van het (brom) fietsparkeren in de 
openbare ruimte in het belang van de veiligheid en ter voorkoming van hinder, gemeente Amsterdam'.

Uit de foto blijkt dat de fiets met de barcode 1000411818 voorzien was van een sticker. Uit het
constateringsformulier blijkt dat de sticker op 21 juli 2020 om 09:45 uur is aangebracht, en dat de
fiets op diezelfde dag om 13:14 uur is verwijderd.

Uit de foto blijkt dat de fiets met de barcode 1000411826 voorzien was van een sticker. Uit het
constateringsformulier blijkt dat de sticker op 21 juli 2020 om 09:45 uur is aangebracht, en dat de
fiets op 22 juli 2020 om 11:59 uur is verwijderd.

Uit de foto blijkt dat de fiets met de barcode 1000411827 voorzien was van een sticker. Uit het
constateringsformulier blijkt dat de sticker op 21 juli 2020 om 09:45 uur is aangebracht, en dat de
fiets op 22 juli 2020 om 12:02 uur is verwijderd.

Hieruit volgt dat u de juiste procedure heeft gevolgd bij het verwijderen van de fietsen.

6.2 Ten aanzien van de bezwaren
[NAAM] geeft aan dat op 21 juli 2020 alle drie fietsen tijdens de vakantie zijn verwijderd. De
fietsen zijn binnen één uur verwijderd en zonder een waarschuwing of kennisgeving van deze
strenge handhaving in een woonbuurt. In een woonbuurt heeft zij dit nog nooit meegemaakt. Het
feit dat dit tijdens de zomervakantie wordt gedaan geeft haar een heel vervelende bijsmaak.
[NAAM] voelt zich gestraft voor iets waarvan zij niet op de hoogte was en waarvoor zij geen
kans heeft gekregen om dit te corrigeren. De commissie overweegt hiertoe het volgende.

De commissie merkt op dat de parkeerregels voor fietsen en het aangewezen gebied door middel
van de publicatie van september 2018 bekend is gemaakt. De locatie Hasebroekstraat, waar de
fietsen van bezwaarde stonden geparkeerd, valt onder dit aangewezen gebied. Dat betekent dat
de fietsen, die op de locatie niet in de daarvoor bestemde voorziening staan, door Handhaving
mogen worden verwijderd. Naast de publicatie van het aanwijzingsbesluit zijn op de locatie
borden aangebracht waaruit het verbod om fietsen buiten de voorziening te parkeren blijkt. Ook is
het verbod op website van de gemeente https://www.amsterdam.nl/parkeren-
verkeer/fiets/parkeren/ weergegeven.

Volgens de uitspraak van de rechtbank is de sticker op de fiets het besluit.2 Op de foto's die op het
moment van verwijderen van de fietsen door de handhaver zijn gemaakt, is te zien dat de fietsen
van bezwaarde voorzien waren van een sticker. Herhaald wordt dat uit de
constateringsformulieren blijkt dat de stickers op 21 juli 2020 om 09:45 uur zijn aangebracht. Op
de stickers staat vermeld dat de fietsen verwijderd kunnen worden op 21 juli 2020 vanaf 10:45 uur.
Uit de constateringsformulieren blijkt dat de fietsen op 21 juli 2020 om 13:14 uur, op 22 juli 2020
om 11:59 uur en om 12:02 uur zijn verwijderd. Nu uit de constateringsformulieren volgt dat er wel
een correct besluit met een begunstigingstermijn is gegeven, wordt het bezwaar van bezwaarde
niet gevolgd.

2 Rb Den Haag, 10 oktober 2016, ECLI:NL:RBDHA:2016:12168.

De commissie merkt verder op dat juist in gebieden als het gebied rond de Kinkerstraat de
parkeerdruk dusdanig hoog is dat strikte handhaving van groot belang is. Dit betekent dat het
maken van uitzonderingen, bijvoorbeeld tijdens de zomervakantie, de verkeerssituatie in een
dergelijk gebied niet ten goede komt. Hoewel de reactie van bezwaarde begrijpelijk is, wordt
overwogen dat de handhavers de fiets correct hebben verwijderd en binnen hun
beoordelingsruimte hebben gehandeld.

De parkeervoorzieningen zijn volgens bezwaarde op de locatie vaak vol. Er is een chronisch gebrek
aan parkeervoorzieningen. Vanwege de markt en de Hallen komen er veel mensen op af. Het
wordt daardoor volgens bezwaarde erg ingewikkeld om de fiets goed neer te zetten en het
vastzetten van de fiets is vrijwel onmogelijk. [NAAM] geeft aan dat zij niet de mogelijkheid
hebben om de fietsen binnen neer te zetten. De commissie overweegt hiertoe het volgende.

De behandelend medewerker heeft contact gehad met de gebiedsmakelaar over de
parkeerproblemen in dat gebied. De gebiedsmakelaar heeft samengevat aangegeven dat er
voldoende fietsparkeerplekken zijn in de zeer beperkte openbare ruimte in deze buurt. Een
parkeerplek zal waarschijnlijk niet altijd direct voor de woning van bezwaarde beschikbaar zijn. De
commissie merkt op dat op de website https://www.amsterdam.nl/parkeren-
verkeer/fiets/parkeren/ ook de parkeerplekken voor fietsen weergegeven. Overwogen wordt dat,
indien er op de betreffende locatie geen vrije plek voorhanden is, dit nog niet betekent dat een
fiets buiten de parkeervoorziening mag worden geplaatst. Vaak is er in de nabije omgeving nog
wel een voorziening waar wel ruimte is om de fiets te parkeren. De fiets kan bijvoorbeeld worden
neergezet in een fietsenstalling of fietsenrek op wat meer afstand van de locatie. Ook kan de fiets
geparkeerd worden op een locatie waar het verbod buiten voorziening parkeren niet geldt.

[NAAM] vindt het heftig dat precies de goede fietsen worden meegenomen. Het waren geen
wrakken. De commissie overweegt hiertoe het volgende.

Herhaald wordt dat de locatie waar de fietsen van bezwaarde stonden geparkeerd onder het
aangewezen gebied valt. Dat betekent dat de fietsen, die op de locatie niet in de daarvoor
bestemde voorziening staan, door Handhaving mogen worden verwijderd. De staat van de fiets is
daarbij niet van belang.

6.3 Ten aanzien van de kosten
Het thuisbezorgen van de drie fietsen heeft bezwaarde totaal ? 105,- gekost. Daarnaast zijn ook de
sloten bij de verwijdering doorgeknipt. Deze kosten wenst bezwaarde vergoed. De commissie
overweegt hiertoe het volgende.

Ten aanzien van de door bezwaarde aan het Fietsdepot betaalde administratiekosten en de
opengebroken sloten wordt overwogen dat bezwaarde alleen in aanmerking komt voor een
vergoeding, indien blijkt dat niet de juiste procedure voor verwijdering is gevolgd. Hiervan is geen
sprake. De handhavers hebben het (ketting)slot doorgeslepen om de fiets te kunnen verwijderen.

Aangezien de fietsen terecht zijn verwijderd komt deze schade niet voor vergoeding in
aanmerking.

Bij het thuisbezorgen van de elektrische fiets bleek volgens bezwaarde de linkerkant van het stuur
beschadigd. Er mist een deel van het handvat, de elektronische aansturing is helemaal ontwricht
en door de beschadigde bedrading onbruikbaar. Ook is de bel finaal kapot. [NAAM] heeft
hiervan foto's bij het bezwaar gevoegd en zij heeft de factuur van de reparatie toegestuurd. De
commissie overweegt hiertoe het volgende.

Overwogen wordt dat bij het toepassen van bestuursdwang zorgvuldig te werk moet worden
gegaan en beschadiging moet worden vermeden. Uit het constateringsformulier blijkt niet dat op
het moment van verwijdering de fiets gebreken kende. Ook uit de foto's blijken geen gebreken of
beschadigingen. [NAAM] is de gelegenheid geboden om de door haar gestelde schade te
onderbouwen met stukken. [NAAM] heeft met stukken voldoende aannemelijk gemaakt dat de
schade is ontstaan door toedoen van het toepassen van bestuursdwang. [NAAM] verzoekt om
een kostenvergoeding van ? 64,99 voor de reparatie van de elektrische ondersteuning. Aan de
hand van de overgelegde stukken lijkt het de commissie in dit specifieke geval redelijk om dit
bedrag toe te kennen aan bezwaarde. Daarnaast adviseert de commissie een vergoeding naar
redelijkheid voor de kapotte fietsbel van ? 5,- toe te kennen.

Gelet op het bovenstaande adviseert de commissie om een kostenvergoeding van ? 69,99 toe te
kennen aan bezwaarde. [NAAM] wordt de gelegenheid geboden om een foto of kopie van haar
bankpas in kleur toe te sturen, waarop de naam en het rekeningnummer van bezwaarde duidelijk
leesbaar zijn. [NAAM] kan de genoemde documenten sturen naar
juridischbureau.bezwaren@amsterdam.nl om de kostenvergoeding te ontvangen.

7. Conclusie
Op grond van het voorgaande is de commissie van oordeel dat het bezwaar ongegrond is en dat de
bestreden besluiten in stand dienen te blijven. [NAAM] komt in aanmerking voor een
kostenvergoeding van ? 69,99.

Adviseur,

Mw. [NAAM]