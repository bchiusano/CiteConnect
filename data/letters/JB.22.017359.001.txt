Advies van de bezwaarschriftencommissie Juridisch Bureau
Aan           Het college van burgemeester en wethouders van de gemeente Amsterdam
Zaaknummer    JB.22.017359.001
Datum         24 april 2023
Onderwerp     Advies naar aanleiding van het bezwaarschrift van mevrouw [NAAM] college,

1. Inleiding
Op 14 september 2022 om 11:04 uur heeft de handhaver, namens u, de fiets van mevrouw [NAAM]
Kloosterhuis (hierna: bezwaarde) verwijderd uit het gebied rond het NS-station Amsterdam Centraal
(Prins Hendrikkade) en opgeslagen bij het Fietsdepot. De fiets van bezwaarde stond volgens het
besluit niet geparkeerd in de daarvoor bestemde voorziening. Het besluit is op 14 september 2022
om 08:10 uur bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de gronden uit het bezwaarschrift als volgt:
. [NAAM] geeft aan dat zij haar fiets voor haar eigen huis heeft geparkeerd.
. [NAAM] geeft aan dat het fietsenrek vol staat met fietsen van studenten of andere
toeristen.
. [NAAM] geeft aan dat zij op de Prins Hendrikkade [HUISNR] woont en dus recht heeft op een
plek om haar fiets te parkeren.
. [NAAM] geeft aan dat het 'waarschuw' bonnetje de dag ervoor niet op haar fiets is
geplakt.
. [NAAM] geeft aan dat zij van de meneer van het restaurant onder haar huis heeft
gehoord dat de sticker diezelfde dag nog op haar fiets is geplakt.
. [NAAM] geeft aan dat dit niet is hoe het hoort te gaan en dat zij graag haar geld terug
wilt.

4. Horen van bezwaarde
Op 20 april 2023 is er telefonisch contact geweest met bezwaarde. [NAAM] heeft ingestemd
met telefonisch horen. [NAAM] heeft samengevat het volgende aangevoerd:
. [NAAM] heeft aangegeven dat het gaat om een zwarte VanMoof-fiets.
. [NAAM] heeft aangegeven dat haar fiets wel in het fietsenrek stond, maar niet met het
wiel in de wielsleuven.
. [NAAM] heeft aangegeven dat als zij een waarschuwing had gekregen, zij haar fiets wel
zou hebben verplaatst.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek) mogen worden geparkeerd.
Door het intensief gebruik en hoge fietsparkeerdruk is het gebied rond het NS-station Amsterdam
Centraal door het college van burgemeester en wethouders aangewezen als gebied waarin het
verboden is om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod fietsen buiten de
fietsvoorzieningen te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond buiten de daartoe
bestemde wielsleuven van het fietsenrek geparkeerd. Voor een handhaver is bepalend hoe hij de
fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

overtreding ongedaan te maken. Een langere begunstigingstermijn wordt, gelet op de druk op de
openbare ruimte in het gebied en de aanzuigende werking van verkeerd geparkeerde fietsen, niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 14 september 2022 om 08:10 uur is aangebracht, en dat de fiets op 14 september
2022 om 11:04 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde stelt dat zij haar fiets weldegelijk heeft geparkeerd in het fietsenrek, maar niet met het
wiel in de wielsleuven. De commissie overweegt hiertoe het volgende.

De plek waar bezwaarde haar fiets heeft geparkeerd, valt onder het aangewezen gebied. Dit
betekent dat fietsen die buiten de daarvoor bestemde parkeervoorziening staan geparkeerd,
kunnen worden verwijderd. Bij een fietsenrek met wielsleuven mag verwacht worden dat de
gebruiker weet dat als de fiets niet met het wiel in een wielsleuf wordt gezet, de fiets onjuist in het
fietsenrek staat geparkeerd.

Bezwaarde stelt dat zij onvoldoende is gewaarschuwd. Hiertoe overweegt de commissie als volgt.

Uit de foto's in het constateringsformulier blijkt dat de fiets voorzien was van een sticker. Uit deze
foto blijkt dat de fiets voorzien was van een sticker. Uit het constateringsformulier blijkt dat de
sticker op 14 september 2022 om 08:10 uur is aangebracht, en dat de fiets op 14 september 2022
om 11:04 uur is verwijderd. Herhaald wordt dat indien een fiets in een aangewezen gebied buiten
een fietsvoorziening wordt aangetroffen, de eigenaar vanaf het aanbrengen van de sticker één uur
de tijd krijgt om de fiets te verwijderen. Een begunstigingstermijn van één uur wordt voldoende
geacht om de overtreder in staat te stellen de overtreding ongedaan te maken. Een langere
begunstigingstermijn wordt gelet op de druk op de openbare ruimte in het gebied en de
aanzuigende werking van verkeerd geparkeerde fietsen niet wenselijk geacht en zou in feite leiden
tot het gedogen van overtredingen. Dat bezwaarde de overtreding niet binnen de
begunstigingstermijn ongedaan heeft kunnen maken, doet aan het voorgaande niets af.

Bovendien heeft de Rechtbank Amsterdam met de uitspraak van 26 september 2018 te kennen
gegeven dat het verlenen van een begunstigingstermijn van één uur niet onredelijk is, in het geval
van binnen het aangewezen gebied buiten de daarvoor bestemde voorziening geparkeerde
fietsen.2

6.3 Ten aanzien van de kosten
Bezwaarde stelt dat zij het geld terug wilt. Hiertoe overweegt de commissie als volgt.

2 Rb Amsterdam, 26 september 2018, ECLI:NL:RBAMS:2018:7511.

Ten aanzien van de door bezwaarde aan het Fietsdepot betaalde kosten overwogen dat
bezwaarde alleen in aanmerking komt voor een vergoeding, indien blijkt dat niet de juiste
procedure voor verwijdering is gevolgd. Hiervan is geen sprake. De commissie adviseert dan ook
om geen kostenvergoeding toe te kennen.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Dhr. [NAAM]