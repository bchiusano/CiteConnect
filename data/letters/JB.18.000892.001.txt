Advies van de bezwaarschriftencommissie
Aan           Het college van burgemeesters en wethouders van gemeente Amsterdam
JuridischGriffienummer JB.18.000892.001 Bureau
Datum         18 april 2018
Onderwerp     Advies naar aanleiding van het bezwaarschrift van mevrouw [NAAM]

Geacht college,

1. Inleiding
Op 2 februari 2018 heeft de handhaver, namens u, de fiets van mevrouw [NAAM] (hierna:
bezwaarde) verwijderd van de locatie NS-Station Amsterdam Centraal (stationsplein vak 16) en
opgeslagen bij het Fietsdepot. De fiets van bezwaarde stond volgens het besluit niet geparkeerd in
de daarvoor bestemde voorziening. Het besluit is op 2 februari 2018 bekendgemaakt.

Tegen dit besluit is op 23 maart 2018 een bezwaarschrift ingediend. Bij brief van 28 maart 2018 is
de ontvangst van het bezwaarschrift bevestigd.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Het besluit is bekend gemaakt op 2 februari 2018. De termijn voor het indienen van het
bezwaarschrift ving aan op 3 februari 2018. Volgens de uitspraak van 10 oktober 2016 Rechtbank
Den Haag1 is de sticker op de fiets het besluit. Gelet op artikel 6:7 jo. 6:8 van de Algemene wet
bestuursrecht (hierna: Awb) was 16 maart 2018 de laatste dag waarop het bezwaarschrift kon
worden ingediend. Het bezwaarschrift is op 23 maart 2018 door het stadsdeel ontvangen.
Daarmee staat vast dat het bezwaarschrift niet tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het haar niet aan te rekenen is, dat zij te laat is met haar
bezwaarschrift.

In het bezwaarschrift heeft bezwaarde aangegeven dat zij pas later bezwaar heeft ingediend
omdat zij vlak nadat zij erachter kwam dat haar fiets verwijderd was voor een aantal weken op reis
ging. [NAAM] geeft aan dat het Fietsdepot haar uitstel had gegeven. Bij brief van 28 maart
2018 is bezwaarde in de gelegenheid gesteld om nader schriftelijk toe te lichten waarom het

1 ECLI:NL:RBDHA:2016:12168

bezwaarschrift te laat is ingediend. [NAAM] heeft geen gebruik gemaakt van deze
mogelijkheid.

De commissie overweegt dat niet is gebleken dat het bezwaarde niet aangerekend kan worden
dat er niet tijdig bezwaar is ingediend. Gelet op het contact wat bezwaarde heeft gehad met het
Fietsdepot wist bezwaarde dat haar fiets was verwijderd door de gemeente. Dat het Fietsdepot
uitstel heeft verleend voor het afhalen van haar fiets, betekent niet dat zij daarmee ook uitstel
heeft gekregen voor het indienen van een bezwaarschrift. Gelet op het voorgaande wordt
geconcludeerd dat de termijn overschrijding niet verschoonbaar is.

3. Advies
Op grond van het vorenstaande adviseer ik u:
-  Het bezwaarschrift van 23 maart 2018 niet-ontvankelijk te verklaren.

Adviseur,

Mw. [NAAM]