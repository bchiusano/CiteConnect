Advies van de bezwaarschriftencommissie Juridisch Bureau

Aan           Het college van burgemeester en wethouders van Amsterdam
Zaaknummer    JB.18.005121.001
Datum         24 juli 2018
Onderwerp     Advies naar aanleiding van het bezwaarschrift van mevrouw [NAAM] college,

1. Inleiding
Op 17 mei 2018 heeft de handhaver, namens u, de fiets van mevrouw [NAAM] (hierna: bezwaarde)
verwijderd van de locatie Rustenburgerstraat en opgeslagen bij het Fietsdepot. De fiets van
bezwaarde was volgens het besluit langer dan zes weken onafgebroken op dezelfde plaats
geparkeerd. Het besluit is op 23 april 2018 bekendgemaakt.

Tegen dit besluit is een bezwaarschrift ingediend. Het bezwaarschrift is ontvangen op 29 juni 2018.
Bij brief van 5 juli 2018 is de ontvangst van het bezwaarschrift bevestigd.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Ondertekening
Het bezwaarschrift dient onder meer te voldoen aan de vereisten van artikel 6:5 van de Algemene
wet bestuursrecht (hierna: Awb). Het is onder andere vereist dat het bezwaarschrift is
ondertekend. Bij het ontbreken van een handtekening kan het bezwaarschrift op grond van artikel
6:6 Awb niet-ontvankelijk worden verklaard. Door het stadsdeel is op 29 juni 2018 een niet
ondertekend bezwaarschrift ontvangen.

Bezwaarde is per brief van 5 juli 2018 in de gelegenheid gesteld om voor 19 juli 2018 een
ondertekende exemplaar van het bezwaarschrift in te dienen. Bezwaarde heeft van deze
gelegenheid geen gebruik gemaakt.

Termijn
Het besluit is bekend gemaakt op 23 april 2018. De termijn voor het indienen van het
bezwaarschrift ving aan op 24 april 2018. Volgens de uitspraak van 10 oktober 2016 Rechtbank

Den Haag1 is de sticker op de fiets het besluit. Gelet op artikel 6:7 jo. 6:8 van de Algemene wet
bestuursrecht (hierna: Awb) was 4 juni 2018 de laatste dag waarop het bezwaarschrift kon worden
ingediend. Het bezwaarschrift is ontvangen op 29 juni 2018. Daarmee staat vast dat het
bezwaarschrift niet tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het haar niet aan te rekenen is, dat zij te laat is met haar
bezwaarschrift.

Bij brief van 5 juli 2018 is bezwaarde in de gelegenheid gesteld om schriftelijk te laten weten
waarom het bezwaarschrift te laat is ingediend. Bezwaarde heeft geen gebruik gemaakt van deze
mogelijkheid. Hierdoor is niet gebleken dat het bezwaarde niet aangerekend kan worden dat er
niet tijdig bezwaar is ingediend.

3. Advies
Op grond van het vorenstaande adviseer ik u:
-  Het bezwaarschrift van 29 juni 2018 niet-ontvankelijk te verklaren.

Adviseur,

Mevr. [NAAM] ECLI:NL:RBDHA:2016:121