Advies van de bezwaarschriftencommissie Juridisch Bureau

Aan           Het college van burgemeester en wethouders van Amsterdam
Zaaknummer    JB.18.011332.001
Datum         28 november 2018
Onderwerp     Advies naar aanleiding van het bezwaarschrift van de heer [NAAM] college,

1. Inleiding
Op 18 oktober 2018 heeft de handhaver, namens u, de fiets van de heer [NAAM] (hierna:
bezwaarde) verwijderd van de locatie NS-station Amsterdam Zuid (Parnassusweg) en opgeslagen bij
het Fietsdepot. De fiets van bezwaarde stond volgens het besluit niet geparkeerd in de daarvoor
bestemde voorziening. Het besluit is op 18 oktober 2018 bekendgemaakt.

Tegen dit besluit is tijdig een bezwaarschrift ingediend. Bij brief van 6 november 2018 is de
ontvangst van het bezwaarschrift bevestigd.

2. Advies
De commissie adviseert u:
.  het bezwaar ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren als volgt:
- [NAAM] stelt dat hij zijn fiets zoals altijd bij het station Amsterdam Zuid zet om met de
trein naar zijn werk in Utrecht te reizen-
- [NAAM] voert aan zijn fiets in het fietsenrek of, als het rek vol is, op de kop van het
fietsenrek te parkeren. Als hij zijn fiets op de kop van het fietsenrek heeft geparkeerd,
staat de fiets daar netjes. De fiets stond op de dubbele standaard en was met een
stuursloten met een kettingslot aan het rek vastgemaakt-
-  Ook stelt bezwaarde dat de begunstigingstermijn van één uur een bijzonder korte termijn
is, omdat de meeste mensen daar parkeren voor een werkdag-
-  Tot slot geeft bezwaarde aan dat in 2016 zijn fiets ook eens is verwijderd. Dat bezwaar
werd gegrond verklaard en bezwaarde verwijst dan ook naar dat dossier.

4. Horen van bezwaarde
Op 23 november 2018 is er telefonisch contact geweest met bezwaarde. [NAAM] heeft
aangegeven geen gebruik te willen maken van een hoorzitting. Derhalve wordt dit
telefoongesprek beschouwd als telefonische hoorzitting. Hij heeft tijdens dat gesprek kort
samengevat het volgende aangevoerd:
- [NAAM] heeft aangegeven dat hij in 2016 al eerder een bezwaarschrift heeft ingediend.
Dat bezwaar is gegrond verklaard en bezwaarde is van mening dat dat in deze procedure
ook moet-
- [NAAM] heeft ook aangegeven dat zijn fiets geen hinder veroorzaakt als hij zijn fiets op
de kop van een fietsenrek parkeert-
-  Ook herhaalt bezwaarde dat de begunstigingstermijn van één uur te kort is, omdat veel
mensen hun fiets op het station een werkdag lang parkeren.

5. Juridisch kader
Ingevolge artikel 4.27, lid 3 en 4, van de Algemene Plaatselijke Verordening (APV) kan in het
belang van de veiligheid en ter voorkoming van hinder een gebied worden aangewezen waarin
fietsen uitsluitend in de daarvoor bestemde voorziening (lees: een fietsenrek) mogen worden
geparkeerd. Door het intensief gebruik en hoge fietsparkeerdruk is het gebied rond het NS-station
Amsterdam Zuid door het college van burgemeester en wethouders aangewezen als gebied
waarin het verboden is om fietsen buiten de daarvoor bestemde voorzieningen te parkeren1.

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de rekken
te parkeren.

Bezwaarde voert aan dat de fiets op de Parnassusweg was geparkeerd in een fietsenrek. Uit het
constateringsformulier en de foto's die zijn gemaakt bij de verwijdering van de fiets, blijkt dat de
fiets buiten een fietsvoorziening is aangetroffen. De fiets stond op de kop van een fietsenrek
geparkeerd. Voor een handhaver is bepalend hoe hij de fiets aantreft.

Overtreding van artikel 4.27, lid 4, van de APV staat hiermee vast en daarmee ook de bevoegdheid
om de fiets van bezwaarde te verwijderen.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van een uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 18 oktober 2018 om 10:00 uur is aangebracht en dat de fiets op 18 oktober 2018 om
11:30 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

Bezwaarde stelt dat zijn fiets niet in het rek geparkeerd stond omdat daar geen plaats was. Hij
heeft zijn fiets daarom op de kop van het fietsenrek geparkeerd. Zijn fiets stond daar netjes
geparkeerd en veroorzaakte geen hinder of gevaar. De commissie overweegt daartoe het
volgende.

Een fietsenrek is zo ingericht en vormgegeven dat het voor de gebruiker daarvan eenduidig is hoe
op een juiste wijze de fiets in het fietsenrek geplaatst dient te worden. In onderhavig geval betreft
het een fietsenrek met wielsleuven. Verwacht mag worden dat de gebruiker van een fietsenrek
met wielsleuven weet dat als de fiets niet met een wiel in een wielsleuf wordt gezet, de fiets
onjuist in het fietsenrek staat geparkeerd. [NAAM] heeft zijn fiets op de kop van het rek
geparkeerd en van hem mocht worden verwacht dat hij begreep dat hij zijn fiets daarmee niet op
de juiste wijze heeft geparkeerd.

De plek waar bezwaarde zijn fiets heeft geparkeerd, valt onder het aangewezen gebied. Dit
betekent dat fietsen die buiten de daarvoor bestemde parkeervoorziening staan geparkeerd,
kunnen worden verwijderd. Het veroorzaken van hinder is hiervoor geen vereiste.

Bezwaarde stelt dat de geboden begunstigingstermijn van één uur een onredelijke termijn is.
Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Een langere begunstigingstermijn wordt gelet
op de druk op de openbare ruimte in het gebied en de aanzuigende werking van verkeerd
geparkeerde fietsen niet wenselijk geacht en zou in feite leiden tot het gedogen van
overtredingen. Dat de eigenaar van de fiets niet binnen die termijn de overtreding ongedaan heeft
kunnen maken in verband met bijvoorbeeld werktijden, doet daar niet aan af. Bovendien heeft de
Rechtbank Amsterdam met de uitspraak van 28 februari 20172 te kennen gegeven dat het verlenen
van een begunstigingstermijn van één uur niet onredelijk is, in het geval van binnen het
aangewezen gebied buiten de daarvoor bestemde voorziening geparkeerde fietsen.
Bezwaarde verwijst naar een eerder ingediend bezwaarschrift in 2016. Zijn fiets is op

2 Rb Amsterdam, 28 februari 2017, ECLI:NL:RBAMS:2017:1136.

7 november 2016 ook verwijderd vanaf de Parnassusweg. Ook tegen dat besluit heeft bezwaarde
bezwaar gemaakt. Dit bezwaarschrift is gegrond verklaard. Nu het om dezelfde omstandigheden
gaat in deze procedure, verwijst bezwaarde naar dat besluit.

Uit dat dossier (met kenmerk: 2016-318) is besloten over te gaan tot het vergoeden van de
administratiekosten van het Fietsdepot ter hoogte van ? 35,-, omdat gebleken is dat niet de juiste
procedure voor het verwijderen van de fiets is gevolgd. Er was geen begunstigingstermijn
geboden. In deze bezwaarprocedure is gebleken dat bij het verwijderen van de fiets op
18 oktober 2018 wel de juiste procedure is gevolgd, zoals eerder overwogen. Dat het eerdere
bezwaarschrift van bezwaarde wel gegrond is verklaard, doet daar niets aan af.

7. Conclusie
Op grond van het voorgaande is de commissie van oordeel dat het bezwaar ongegrond is en dat
het bestreden besluit in stand dient te blijven.

Adviseur,

Mevrouw [NAAM]