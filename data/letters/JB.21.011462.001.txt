Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Dossiernummer JB.21.011462.001
Datum        4 augustus 2021
Onderwerp    Advies naar aanleiding van het bezwaarschrift van [NAAM]

Geacht college,

1. Inleiding
Op 28 mei 2021 heeft de handhaver, namens u, de fiets van [NAAM] (hierna: [NAAM]) van
de locatie Prins Hendrikkade te Amsterdam en opgeslagen bij het Fietsdepot. De fiets stond
volgens het besluit langer dan zes weken onafgebroken op dezelfde plaats geparkeerd. Het besluit
is op 28 april 2021 bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar gegrond te verklaren-
.  het bestreden besluit in te trekken-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. Bezwaren
Samengevat luiden de bezwaren in het bezwaarschrift als volgt:
. [NAAM] voert aan dat zijn fiets op 28 mei 2021 uit het fietsenrek op de Prins
Hendrikkade is gestolen, zonder enige waarschuwing.
.  De fiets stond tegen een andere fiets van [NAAM] aan geparkeerd. Bij de verwijdering
zijn dan ook twee fietssloten weggenomen.
. [NAAM] is er, volgens eigen zeggen, via vermoeiende en omslachtige omwegen achter
gekomen dat zijn fiets op het Fietsdepot terecht is gekomen met het daarbij behorende
registratienummer.

4. Horen
Op 15 juli 2021 heeft er telefonisch contact plaatsgevonden met [NAAM]. [NAAM] heeft de
door hem aangevoerde bezwaren herhaald en benadrukt. Verder heeft [NAAM] zijn bezwaren
als volgt toegelicht:
. [NAAM] kwam er op een zondagochtend achter dat zijn fiets verwijderd was uit een
gemeentelijk fietsenrek.
.  De fiets stond volgens [NAAM] op geen enkele wijze in de weg.

. [NAAM] had ook geen sticker gezien, want zijn andere fiets stond vlak naast de fiets
die verwijderd is.
. [NAAM] had hierover een e-mail gestuurd naar de gemeente Amsterdam.
. [NAAM] ontving op 1 juli 2021 een reactie waarin hem verteld werd dat de fiets
verwijderd was in opdracht van een aannemer van de gemeente Amsterdam.

Per e-mailwisseling van 26 juli 2021 heeft [NAAM] aanvullende informatie gestuurd:
. [NAAM] geeft aan dat hij niet van plan zijn fiets op te halen op de verre locatie van het
Fietsdepot. Hij wenst de fiets bezorgd te krijgen.
. [NAAM] geeft geen aankopbonnen meer van de doorgeslepen (kabel)sloten, maar wel
van de verwijderde fiets.
. [NAAM] merkt op dat de kosten voor het terug laten bezorgen zijns inziens aanzienlijk
hoger dan de standaardbedragen, aangezien hij dan aanzienlijk verliest, nog afgezien van
alle moeite en ellende.
. [NAAM] wenst dat zijn fiets wordt thuisbezorgd, en een serieuze vergoeding voor de
twee dure (kabel) sloten en een vergoeding voor alle moeite en ergernis.
. [NAAM] geeft aan dat hij de fiets niet heeft opgehaald omdat hij meteen een
bezwaarprocedure is begonnen. [NAAM] vindt het minstens onbehoorlijk bestuur als
de gemeente de fiets doorverkoop voordat de bezwaarprocedure is afgehandeld.

5. Juridisch kader
Ingevolge artikel 4.27 lid 2a van de Algemene Plaatselijke Verordening (APV) is het verboden om
in een door het college aangewezen gebied langer te parkeren dan een door het college te bepalen
periode. Het gebied binnen de Ring A10 (met uitzondering van Noord) is door het college
aangewezen als gebied waar een fiets niet langer dan zes weken op dezelfde plaats mag parkeren,
zonder wezenlijke onderbreking.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
De locatie Prins Hendrikkade valt in het aangewezen gebied binnen de Ring A10. Op deze locatie
geldt een maximale parkeerduur van zes weken. Deze maximale parkeerduur geldt zowel binnen

1 Gemeenteblad 13 maart 2020, nr. 65635, 'Besluit van burgemeester en wethouders van de gemeente
Amsterdambetreffende aanwijzing van stadsdeel Centrum als gebied met een maximale(brom-)fietsparkeerduur van zes
weken, met uitzondering van het gebied rond NS-station Amsterdam Centraal- de aanwijzing van gebied Leidseplein en
omgeving als gebied waar fietsen en bromfietsen uitsluitend geplaatst mogen worden in de voor die categorie bestemde
parkeervoorzieningen'.

als buiten de fietsparkeervoorzieningen. Met dit beleid wil de gemeente de bestaande
parkeerplekken beter benutten.

Indien het constateringsmiddel na zes weken nog intact is, voorziet Handhaving de fiets van een
sticker met daarop het besluit. Op de sticker wordt aangegeven dat de eigenaar van de fiets zeven
dagen de tijd heeft om de fiets alsnog te gebruiken. Indien de markering na het verstrijken van
deze termijn nog intact is, verwijdert Handhaving de fiets. Met dit beleid wil de gemeente de
bestaande parkeerplekken beter benutten.

In dit geval specifieke geval is niet met zekerheid vast te stellen dat de juiste procedure voor
verwijdering is gevolgd. De commissie adviseert daarom het bezwaar gegrond te verklaren.
Bezwaarde komt in beginsel in aanmerking voor een kostenvergoeding.

6.2 Ten aanzien van de kosten
Bezwaarde verzoekt thuisbezorging of om vergoeding van zijn fiets, de vergoeding van de twee
weggenomen sloten en een vergoeding voor het ongemak. Het volgende wordt hiertoe
overwogen.

Ten aanzien van de thuisbezorging van de fiets van [NAAM], of vergoeding van de fiets van
bezwaarde en de opengebroken sloten wordt overwogen dat [NAAM] alleen in aanmerking
komt voor een vergoeding, indien blijkt dat niet de juiste procedure voor verwijdering is gevolgd.
Gebleken is dat in dit specifieke geval niet de juiste procedure is gevolgd. In beginsel komt
bezwaarde in aanmerking voor een kostenvergoeding.

Bezwaarde heeft een schadebeperkingsplicht, dat wil zeggen dat hij binnen redelijke grenzen
maatregelen moet nemen ter voorkoming of beperking van schade.

Opgemerkt wordt dat de fiets op 28 mei 2021 is verwijderd en dat [NAAM] op 21 mei 2021, door
ons ontvangen op 2 juni 2021, een bezwaarschrift heeft ingediend. [NAAM] heeft zijn fiets niet
opgehaald op het Fietsdepot. De fiets is na de bewaartermijn van zes weken doorverkocht aan een
externe partij. Verwacht mag worden dat [NAAM] zich oriënteert op de mogelijkheid om zijn
fiets na verwijdering terug te krijgen. Het feit dat [NAAM] een bezwaarschrift heeft ingediend
over de verwijdering van zijn fiets, leidt niet tot opschorten van de gebruikelijke bewaartermijn
van de fiets bij het Fietsdepot. [NAAM] mocht er, zonder een daartoe strekkende bevestiging,
dan ook niet op vertrouwen dat het indienen van een bezwaarschrift tot gevolg zou hebben dat de
fiets bij het Fietsdepot buiten de reguliere procedure zou vallen. [NAAM] had de mogelijkheid
om na verwijdering de fiets binnen zes weken bij het Fietsdepot op te halen of te laten
thuisbezorgen. De kosten hiervan had hij middels deze bezwaarprocedure vergoed kunnen
krijgen. Dat [NAAM] de fiets niet heeft opgehaald of laten thuisbezorgen moet voor zijn risico
blijven. Er is geen aanleiding om tegemoet te komen aan hetgeen [NAAM] heeft verzocht.
Gelet op het feit dat [NAAM] zijn fiets niet heeft opgehaald, kan niet met zekerheid vastgesteld
worden dat de doorgeslepen sloten onbruikbaar zijn. Hierom adviseert de commissie om geen
kostenvergoeding toe te kennen.

Verder verzoekt [NAAM] een vergoeding voor het ontstane ongemak. Het volgende wordt
hiertoe overwogen.

Overwogen wordt dat de tijd die iemand kwijt is met het schrijven van het bezwaar en alles wat
daaruit voortvloeit gevolg is van deelname aan het maatschappelijk verkeer. Uit de jurisprudentie
valt af te leiden dat de tijd die [NAAM] heeft gestoken in het opstellen en indienen van het
bezwaarschrift en de mogelijke frustratie dat het heeft veroorzaakt niet voor vergoeding in
aanmerking komen.2

7. Conclusie
Op grond van het voorgaande is de commissie van oordeel dat het bezwaar gegrond is en dat het
bestreden besluit ingetrokken dient te worden. [NAAM] komt niet in aanmerking voor een
kostenvergoeding.

Adviseur,

Mevrouw [NAAM] Gerechtshof Den Haag 10 juni 2014, ECLI:NL:GHDHA:2014:213