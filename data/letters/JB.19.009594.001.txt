Advies van de bezwaarschriftencommissie Juridisch Bureau

Aan           Het college van burgemeester en wethouders van Amsterdam
Zaaknummer    JB.19.009594.001
Datum         12 augustus 2019
Onderwerp     Advies naar aanleiding van het bezwaarschrift van de heer [NAAM] college,

1. Inleiding
Op 13 mei 2019 om 07:55 uur heeft de handhaver, namens u, de fiets van de heer [NAAM]
(hierna: bezwaarde) verwijderd van de locatie Apollolaan te Amsterdam en opgeslagen bij het
Fietsdepot. De fiets van bezwaarde stond volgens het besluit langer dan zes weken aaneengesloten
op dezelfde plek geparkeerd. Het besluit is op 18 april 2019 bekendgemaakt.

Tegen dit besluit is een bezwaarschrift ingediend. Het bezwaarschrift is online ingediend op 21 juni
2019. Bij brief van 25 juni 2019 is de ontvangst van het bezwaarschrift bevestigd.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Het besluit is bekend gemaakt op 18 april 2019. De termijn voor het indienen van het
bezwaarschrift ving aan op 19 april 2019. Volgens geldende jurisprudentie1 is de sticker op de fiets
het besluit. Gelet op artikel 6:7 jo. 6:8 van de Algemene wet bestuursrecht (hierna: Awb) was 31
mei 2019 de laatste dag waarop het bezwaarschrift kon worden ingediend. Het bezwaarschrift is
online ingediend op 21 juni 2019. Daarmee staat vast dat het bezwaarschrift niet tijdig is
ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het hem niet aan te rekenen is, dat hij te laat is met zijn
bezwaarschrift.

Bij brief van 25 juni 2019 is bezwaarde in de gelegenheid gesteld om schriftelijk te laten weten
waarom het bezwaarschrift te laat is ingediend. [NAAM] heeft geen gebruik gemaakt van deze
mogelijkheid. Hierdoor is niet gebleken dat het bezwaarde niet aangerekend kan worden dat er
niet tijdig bezwaar is ingediend.

1 Rb. Den Haag 10 oktober 2016, ECLI:NL:RBDHA:2016:12168.

Tot slot wil de commissie nog opmerken dat bezwaarde 15 mei 2019 noemt als de
verwijderingsdatum van zijn fiets - gebaseerd op de informatie uit het kennisgevingsbesluit. Dat
het kennisgevingsbesluit dat aan bezwaarde is overhandigd foutieve informatie bevat, leidt niet
tot onrechtmatigheid van het besluit. Herhaald wordt dat volgens vaste rechtspraak de sticker op
de fiets het besluit is. Uit de foto's in het constateringsformulier blijkt dat deze op de juiste wijze is
ingevuld en dat deze op de fiets was aangebracht. Het constateringsformulier is leidend.

3. Advies
Op grond van het vorenstaande adviseer ik u:
-  Het bezwaarschrift niet-ontvankelijk te verklaren.

Adviseur,

Mevrouw [NAAM]