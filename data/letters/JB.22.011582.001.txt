Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.22.011582.001
Datum        29 augustus 2022
Onderwerp    Advies naar aanleiding van het bezwaarschrift van [NAAM] college,

1. Inleiding
Op 29 juni 2022 om 08:29 uur heeft de handhaver, namens u, de fiets van [NAAM] (hierna:
bezwaarde) verwijderd uit het gebied rond het NS-station Amsterdam Centraal (Stationsplein) en
opgeslagen bij het Fietsdepot. De fiets stond volgens het besluit niet geparkeerd in de daarvoor
bestemde voorziening. Het besluit is op 29 juni 2022 om 08:30 uur bekendgemaakt. Tegen dit
besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar gegrond te verklaren-
.  het bestreden besluit in te trekken-
.  een gedeeltelijke kostenvergoeding van ? 22,50 toe te kennen en voor het overige af te
wijzen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het pro forma bezwaarschrift als volgt:
. [NAAM] maakt pro forma bezwaar tegen het besluit om bestuursdwang toe te passen
en in het bijzonder tegen het meevoeren van zijn fiets vanuit de fietsflat naar het
Fietsdepot.
.  Daarnaast verzoekt [NAAM] om verschillende stukken, zodat hij daarna de gronden
van bezwaar kan indienen.

4. Horen van [NAAM]
Op 8 augustus 2022 heeft de behandelend jurist telefonisch aan [NAAM] laten weten dat het
bezwaarschrift gegrond verklaard gaat worden en dat hij in aanmerking komt voor een
kostenvergoeding. Hierop heeft [NAAM] samengevat het volgende aangegeven:

. [NAAM] geeft aan dat hij foto's van zijn fiets heeft gemaakt waarop zichtbaar is dat de
fiets in de parkeervoorziening geparkeerd staat.
. [NAAM] stelt dat er op de foto's tevens handhavers zichtbaar zijn die hun middelvinger
opsteken naar hem.
. [NAAM] heeft het idee dat één handhaver zijn fiets verplaatst heeft en de boel
gemanipuleerd heeft.
. [NAAM] wil graag dat er met de handhaver gesproken wordt.
. [NAAM] voert aan dat hij met een taxi naar het Fietsdepot is gegaan en hiervoor ? 30,-
heeft betaald. Daarnaast heeft hij de administratiekosten bij het Fietsdepot betaald en
een aangetekende brief verstuurd. Deze kosten zou hij graag vergoedt willen krijgen.
. [NAAM] geeft tot slot aan graag het constateringsformulier te willen ontvangen.
.  De foto's en het bonnetje van de taxi zal [NAAM] toesturen.

[NAAM] heeft diezelfde dag bij e- mail gereageerd. Hij heeft de documenten toegestuurd en
daarnaast het volgende aangegeven:
. [NAAM] geeft aan dat de gemaakte bestaan uit de taxikosten á ? 35 euro, het
aangetekend versturen van het pro forma bezwaar á ? 9,05 en de administratiekosten van
het Fietsdepot á ? 22,50.
.  Daarnaast geeft [NAAM] aan dat in de ochtend van 29 juni 2022 het volgende
gebeurde: [NAAM] reed de fietsenstalling in en werd vervolgens door drie heren
aangesproken dat het niet de bedoeling was om daar te fietsen.
. [NAAM] geeft aan te hebben gevraagd waarom hij daar niet mocht fietsen, maar kreeg
hierop geen bevredigend antwoordt. [NAAM] is verder gereden.
. [NAAM] stelt dat de handhavers vervolgens naar hem hebben geroepen dat zij zijn fiets
zouden verwijderen.
. [NAAM] stelt dat het overtreden van de verkeersregels echter geen grond is voor het
toepassen van bestuursdwang.
. [NAAM] geeft aan zijn fiets daarna keurig in het fietsenrek te hebben geplaatst. Toen
hij vervolgens weer langs de handhavers liep en een foto van hen maakte, zou één van de
handhavers zijn middelvinger naar [NAAM] hebben opgestoken.
. [NAAM] vindt dit gedrag ongepast en vindt het daarnaast niet bijdragen aan de
geloofwaardigheid van de hierna door Handhaving opgemaakte verklaring.
. [NAAM] stelt dat de handhavers na dit incident, binnen zeven minuten zijn fiets uit het
rek hebben gehaald, hebben gefotografeerd en hebben genoteerd dat de fiets niet in de
voorziening geparkeerd stond. Volgens [NAAM] is dit een leugenachtige verklaring.
. [NAAM] vindt dat het gedrag van de handhavers niet zonder meer gepasseerd kan
worden en wil dan ook graag dat de gemeente hier op adequate wijze op reageert.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek, een fietsparkeervak of
fietsnietje) mogen worden geparkeerd. Door het intensief gebruik en hoge fietsparkeerdruk is het

gebied rond NS-Station Amsterdam Centraal door het college van burgemeester en wethouders
aangewezen als gebied waarin het verboden is om fietsen buiten de daarvoor bestemde
voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod op buiten de
parkeervoorziening te parkeren.

Uit het dossier en uit navraag bij Handhaving blijkt echter dat niet met zekerheid kan worden
vastgesteld dat de juiste procedure voor verwijdering is gevolgd. In dit specifieke geval adviseert
de commissie daarom het bezwaarschrift gegrond te verklaren. [NAAM] komt in beginsel in
aanmerking voor een kostenvergoeding.

6.2 Ten aanzien van de bezwaren
De commissie merkt op dat, nu het bezwaarschrift gegrond is, de bezwaren gericht tegen de
verwijdering van de fiets verder buiten beschouwing zullen worden gelaten.

Ten aanzien van de door [NAAM] aangegeven ontstane situatie met de handhaver(s) wordt
opgemerkt dat de foto's, documenten en alle bijbehorende stukken zijn doorgestuurd naar de
klachtenafdeling van THOR. Omdat [NAAM] heeft aangegeven op de hoogte gehouden te
willen worden van de voortgang van zijn klacht, zijn ook zijn contactgegevens naar THOR
doorgestuurd. [NAAM] heeft voor het doorsturen van de gemaakte foto's, de documenten en
zijn contactgegevens akkoord gegeven bij e-mail van 15 augustus 2022.

6.3 Ten aanzien van de kosten
[NAAM] geeft aan dat de gemaakte bestaan uit de taxikosten á ? 35 euro, het aangetekend
versturen van het pro forma bezwaar á ? 9,05 en de administratiekosten van het Fietsdepot á
? 22,50. De commissie overweegt hiertoe het volgende.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

De commissie overweegt dat [NAAM] een schadebeperkingsplicht heeft, dat wil zeggen dat hij
binnen redelijke grenzen maatregelen moet nemen ter voorkoming of beperking van schade. In
het geval van [NAAM] betekent dit dat hij alleen in aanmerking komt voor kostenvergoeding als
hij bijvoorbeeld met een eigen auto of met het OV naar het Fietsdepot was afgereisd. [NAAM]
had dan eventueel een kostenvergoeding kunnen krijgen voor de door hem geclaimde reiskosten.
Ook had [NAAM] ervoor kunnen kiezen om zijn fiets door het Fietsdepot voor ? 35,- te laten
thuisbezorgen. [NAAM] heeft er zelf voor gekozen om geen gehoor te geven aan deze
schadebeperkingsplicht. Dat hij met een taxi naar het Fietsdepot is gegaan en hiervoor ? 35,- heeft
moeten betalen, is niet aan u te wijten. Hierom adviseert de commissie om het verzoek om een
kostenvergoeding voor deze kosten af te wijzen.

Ten aanzien van de kosten voor het aangetekend versturen van het pro forma bezwaar wordt
overwogen dat deze kosten voortvloeien uit het opstellen van het bezwaarschrift en gevolg is van
deelname aan het maatschappelijk verkeer. Uit de jurisprudentie valt af te leiden dat de kosten die
een [NAAM] maakt voor het opstellen en indienen van het bezwaarschrift niet voor vergoeding
in aanmerking komen.2

Tot slot wordt overwogen dat ten aanzien van de door [NAAM] aan het Fietsdepot betaalde
administratiekosten hij alleen in aanmerking komt voor een vergoeding, indien blijkt dat niet de
juiste procedure voor verwijdering is gevolgd. Hiervan is sprake. De commissie adviseert daarom
het bedrag van ? 22,50 te vergoeden.

Gelet op het bovenstaande adviseert de commissie om een kostenvergoeding van ? 22,50 toe te
kennen aan [NAAM]. [NAAM] wordt de gelegenheid geboden om een foto of kopie van zijn
bankpas in kleur toe te sturen, waarop de naam en het rekeningnummer van [NAAM] duidelijk
leesbaar zijn. [NAAM] kan de genoemde documenten sturen naar
juridischbureau.bezwaren@amsterdam.nl om de kostenvergoeding te ontvangen.

7. Conclusie
Op grond van het voorgaande is de commissie van oordeel dat het bezwaar gegrond is en dat het
bestreden besluit dient te worden ingetrokken. [NAAM] komt in aanmerking voor een
gedeeltelijke kostenvergoeding van ? 22,50.

Adviseur,

Mevrouw [NAAM] Kunst

2 Gerechtshof Den Haag 10 juni 2014, ECLI:NL:GHDHA:2014:213