Advies van de bezwaarschriftencommissie Juridisch Bureau
Aan           Het college van burgemeester en wethouders van de gemeente Amsterdam
Zaaknummer    JB.20.015322.001
Datum         30 november 2020
Onderwerp     Advies naar aanleiding van het bezwaarschrift van [NAAM]

Geacht college,

1. Inleiding
Op 13 augustus 2020 om 12:01 uur heeft de handhaver, namens u, de fiets van [NAAM]
(hierna: bezwaarde) verwijderd uit de omgeving van het NS-Station Amsterdam Zuid (Arnold
Sch√∂nberglaan) te Amsterdam en opgeslagen bij het Fietsdepot. De fiets van bezwaarde stond
volgens het besluit niet geparkeerd in de daarvoor bestemde voorziening. Het besluit is op 13
augustus 2020 om 10:20 uur bekendgemaakt.

Tegen dit besluit is op 25 september 2020 online een bezwaarschrift ingediend.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Volgens geldende rechtspraak is de sticker op de fiets het besluit.1 Het besluit is bekend gemaakt
op 13 augustus 2020 om 10:20 uur. De termijn voor het indienen van het bezwaarschrift ving aan
op 14 augustus 2020. Gelet op artikel 6:7 en 6:8 van de Algemene wet bestuursrecht (hierna: Awb)
was 24 september 2020 de laatste dag waarop het bezwaarschrift kon worden ingediend. Het
bezwaarschrift is ontvangen op 25 september 2020. Daarmee staat vast dat het bezwaarschrift
niet tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het haar niet aan te rekenen is, dat zij te laat is met haar
bezwaarschrift.

Bij e-mail van 28 september 2020 is bezwaarde in de gelegenheid gesteld om te laten weten
waarom het bezwaarschrift te laat is ingediend. [NAAM] heeft per e-mail van 30 september
2020 hierop gereageerd. [NAAM] geeft aan dat zij het bezwaarschrift te laat heeft ingediend
door een verhuizing naar het buitenland. Wegens de pandemie had deze verhuizing nogal wat
voeten in de aarde.

1 Rb. Den Haag 10 oktober 2016, ECLI:NL:RBDHA:2016:12168.

Per e-mail van 23 november 2020 en per brief van 24 november 2020 is bezwaarde in de
gelegenheid gesteld om een mondelinge toelichting te geven. [NAAM] heeft hierop niet
gereageerd.

Overwogen wordt dat uit de door bezwaarde gegeven toelichting niet is gebleken dat het
bezwaarde niet aangerekend kan worden dat het bezwaar niet tijdig is ingediend. Dat bezwaarde
wegens een verhuizing naar het buitenland haar bezwaarschrift te laat heeft ingediend, brengt
niet met zich mee dat de termijnoverschrijding verschoonbaar is te achten.

3. Advies
Op grond van het vorenstaande adviseert de commissie u:
-  Het bezwaarschrift niet-ontvankelijk te verklaren-
-  Het bestreden besluit in stand te laten.

Adviseur,

Mw. [NAAM]