Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.20.004724.001
Datum         23 april 2020
Onderwerp     Advies naar aanleiding van het bezwaarschrift van [NAAM] college,

1. Inleiding
Op 8 maart 2020 om 12:12 uur heeft de handhaver, namens u, de fiets van [NAAM] (hierna:
bezwaarde) verwijderd uit het gebied rond de Kinkerstraat (Bellamystraat), en opgeslagen bij het
Fietsdepot. De fiets van bezwaarde stond volgens het besluit niet geparkeerd in de daarvoor
bestemde voorziening. Het besluit is op 8 maart 2020 om 10:30 uur bekendgemaakt. Tegen dit
besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat er sinds kort in zijn buurt stevig wordt gehandhaafd op fietsen
die niet in de fietsrekken staan.
. [NAAM] geeft aan dat er na de verbouwing die heeft plaatsgevonden op de
Bellamystraat een grote hoeveelheid fietsrekken is weggehaald, waardoor nu in het stukje
van de Bellamystraat waar bezwaarde woont (tussen het Bellamyplein en de Ten
Katemarkt) alle fietsrekken volstaan.
. [NAAM] voert aan dat de locatie waar de fiets van bezwaarde verwijderd is,
tegenwoordig een `toeristenzone' is en mogen bewoners alleen nog maar parkeren in de
fietsrekken. Ook is er een ondergrondse fietsenstalling die 200 meter verderop is, maar
deze is niet 's nachts open. [NAAM] kan hierdoor in driekwart van de gevallen zijn fiets
niet meer kwijt.

. [NAAM] stelt dat hij slechts het alternatief heeft een blok verderop tegen betaling te
parkeren. Dit lijkt bezwaarde bijzonder onredelijk.
. [NAAM] geeft aan dat het mateloos frustrerend is om eerst de helft van de fietsrekken
te zien verdwijnen en vervolgens zijn fiets voor zijn eigen deur weggehaald te zien worden
terwijl er geen redelijk alternatief wordt gegeven.

4. Horen van bezwaarde
Op 22 april 2020 is er telefonisch contact geweest met bezwaarde. Tijdens dat gesprek heeft
bezwaarde kort samengevat het volgende benadrukt:
. [NAAM] voert aan dat de gemeentemedewerker, die tijdens de wijkverbouwing als
aanspreekpunt fungeerde, aangaf dat er voldoende fietsenrekken terug zouden komen.
Het gedeelte van de Bellamystraat waar bezwaarde woont, het gedeelte dat overloopt in
het Bellamyplein, zijn weinig rekken teruggezet. Daardoor zijn er in dat gedeelte
onvoldoende parkeerplekken voor fietsen.
. [NAAM] vindt het mateloos frustrerend dat er door de nieuwe status die aan zijn buurt
is toegekend als 'toeristen-zone', hij niet buiten de rekken mag parkeren. Indien hij zijn
fiets buiten het fietsrek parkeert, wordt zijn fiets verwijderd. Dit terwijl de gemeente de
fietsrekken heeft weggehaald . [NAAM] moet wel de mogelijkheid hebben zijn fiets te
parkeren. De fietsrekken die nog wel in zijn wijk staan, zijn altijd propvol.
.  Tot slot geeft bezwaarde aan dat de begunstigingstermijn van één uur te weinig is om de
overtreding te herstellen.

5. Juridisch kader
Ingevolge artikel 4.27 lid 3 en 4 APV kan in het belang van de veiligheid en ter voorkoming van
hinder een gebied worden aangewezen waarin fietsen uitsluitend in de daarvoor bestemde
voorziening (lees: een fietsenrek/ fietsvak/ fietsnietje) mogen worden geparkeerd. Door het
intensief gebruik en hoge fietsparkeerdruk is het gebied rond de Kinkerstraat door het college van
burgemeester en wethouders aangewezen als gebied waarin het verboden is om fietsen buiten de
daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit

1 Gemeenteblad van 16 september 2018, nr. 197814, 'Uitvoering van een gebiedsaanwijzing op grond van art. 4, lid 3
Algemene Plaatselijke Verordening APV ter beperking van het (brom)fietsparkeren inde openbare ruimte in het belang
van de veiligheid en ter voorkoming van hinder, gemeente Amsterdam'.

In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het gebied gebruik maken de ruimte
te geven. Door middel van informatieborden wordt gewezen op het verbod om buiten een daartoe
aangewezen voorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets niet in een daartoe aangewezen voorziening geparkeerd stond. De fiets stond op de
stoep, naast een gevel, buiten een fietsvoorziening geparkeerd. Voor een handhaver is bepalend
hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van een uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto's blijkt dat de fiets voorzien was van een sticker. Uit het constateringsformulier blijkt
dat de sticker op 8 maart 2020 om 10:30 uur is aangebracht en dat de fiets diezelfde middag om
12:12 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde geeft aan dat er sinds kort in zijn buurt stevig wordt gehandhaafd op fietsen die niet in
de fietsrekken staan. [NAAM] denkt dat deze locatie, wegens al het toerisme tegenwoordig, als
een soort `toeristenzone' is aangewezen. Hierdoor mogen bewoners alleen nog maar hun fiets in
de fietsrekken parkeren. Daarnaast heeft er vorig jaar een renovatie van de wijk waar bezwaarde
plaatsgevonden waardoor daar een grote hoeveelheid fietsrekken is weggehaald. De
gemeentemedewerker, die tijdens deze wijkverbouwing als aanspreekpunt fungeerde, gaf aan dat
er voldoende fietsenrekken terug zouden komen. Dit is echter niet gebeurd. Daardoor staan nu, in
het stukje tussen het Bellamyplein en de Ten Katemarkt waar bezwaarde woont, alle fietsrekken
propvol. Er is wel een ondergrondse fietsenstalling 200 meter verderop, maar deze is niet 's nachts
open. [NAAM] geeft aan dat hij tegen deze achtergrond in driekwart van de gevallen zijn fiets
niet meer kwijt kan. [NAAM] stelt dat het enige alternatief dat hij heeft is om een blok verderop
tegen betaling zijn fiets te parkeren. Dit lijkt bezwaarde bijzonder onredelijk. De commissie
overweegt hiertoe het volgende.

Voorop gesteld dient te worden dat de commissie begrijpt dat bezwaarde deze situatie als
vervelend heeft ervaren. Ook is het betreurenswaardig dat bezwaarde mogelijk foutief is
geïnformeerd door een derde. Dit leidt er echter niet toe dat zijn bezwaar gevolgd wordt.

Overwogen wordt dat indien er op de betreffende locatie geen vrije plek voorhanden is, dit nog
niet betekent dat een fiets buiten het rek mag worden geplaatst. Vaak is er in de nabije omgeving
nog wel een voorziening waar wel ruimte is om de fiets te parkeren. Het is bekend dat de
fietsparkeerdruk is het gebied rond de Kinkerstraat hoog is. Daarom is het juist daar van groot
belang dat er strikt wordt gehandhaafd. Dit betekent dat het maken van uitzonderingen de
verkeerssituatie in een dergelijk gebied niet ten goede komt. De beste oplossing in situaties als de
onderhavige, is het verder weg parkeren van de fiets. Ten overvloede wordt overwogen dat in de
fietsenstalling onder de Hallen maar liefst 1.200 parkeerplekken voor fietsen zijn. Gezien deze
enorme parkeercapaciteit worden zowel bezoekers als bewoners verwezen naar deze
fietsenstallingsmogelijkheid.

Voor zover bezwaarde stelt dat dit onmogelijk is, wordt het volgende overwogen. Indien
bezwaarde zich bij het gebruik maken van de openbare ruimte, namelijk het stallen van zijn fiets,
niet aan de geldende regels kan houden is het zijn verantwoordelijkheid om ervoor te zorgen dat
hij de regels niet overtreedt. Desnoods in de vorm van het huren van een stallingsplek. Tegen deze
achtergrond wordt het bezwaar van bezwaarde niet gevolgd.

Bezwaarde vindt het mateloos frustrerend dat er door de nieuwe status van zijn buurt als
'toeristen-zone', hij niet buiten de rekken mag parkeren en indien hij dit wel doet zijn fiets wordt
verwijderd. Dit terwijl de gemeente de fietsrekken heeft weggehaald. [NAAM] moet wel de
mogelijkheid hebben zijn fiets te parkeren. De fietsrekken die nog wel in zijn wijk staan, zijn altijd
propvol. Het volgende wordt hiertoe overwogen.

De commissie merkt op dat het spijtig is dat het voor bezwaarde onrechtmatig voelt en twijfelt
niet aan de goede intenties van bezwaarde. Dit leidt er echter niet toe dat de bezwaren
gehonoreerd kunnen worden. De plek waar bezwaarde zijn fiets heeft geparkeerd, valt onder het
aangewezen gebied. Dit betekent dat fietsen die buiten de daarvoor bestemde
parkeervoorziening staan geparkeerd, kunnen worden verwijderd.

Tot slot geeft bezwaarde aan dat de begunstigingstermijn van één uur te weinig is om de
overtreding te herstellen. Hiertoe overweegt de commissie het volgende.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Een langere begunstigingstermijn wordt gelet
op de druk op de openbare ruimte in het gebied en de aanzuigende werking van verkeerd
geparkeerde fietsen niet wenselijk geacht en zou in feite leiden tot het gedogen van
overtredingen. Dat de eigenaar van de fiets niet binnen die termijn de overtreding ongedaan heeft
kunnen maken in verband met bijvoorbeeld (werktijden/forensen/werkafspraken/school), doet
daar niet aan af. Bovendien heeft de Rechtbank Amsterdam met de uitspraak van 28 februari 2017
te kennen gegeven dat het verlenen van een begunstigingstermijn van één uur niet onredelijk is, in

het geval van binnen het aangewezen gebied buiten de daarvoor bestemde voorziening
geparkeerde fietsen.2

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden  besluit  in  stand  dient  te  blijven. [NAAM]  komt  niet  in  aanmerking  voor  een
kostenvergoeding.

Adviseur,

[NAAM] Bureau

2 Rb Amsterdam, 28 februari 2017, ECLI:NL:RBAMS:2017:113