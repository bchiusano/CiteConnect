Advies van de bezwaarschriftencommissie Juridisch Bureau

Aan          Het college van burgemeesters en wethouders van Amsterdam
Zaaknummer   JB.18.012889.001
Datum        20 december 2018
Onderwerp    Advies naar aanleiding van het bezwaarschrift van  mevrouw [NAAM] college,

1 Inleiding
Op 3 oktober 2018 heeft de handhaver, namens u, de fiets van mevrouw [NAAM]  (hierna:
bezwaarde) verwijderd van de locatie Stationsplein (vak 15) te Amsterdam Centrum en
opgeslagen bij het Fietsdepot. De fiets van [NAAM] stond buiten een voor parkeren bestemde
voorziening geplaatst volgens het besluit van 3 oktober 2018. Het besluit is op 3 oktober 2018
bekendgemaakt.

Tegen dit besluit is een bezwaarschrift ingediend. Het bezwaarschrift met poststempel 24
november 2018  is ontvangen op 28 november 2018. Bij brief van 6 december 2018 is de ontvangst
van het bezwaarschrift bevestigd.

2 Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.
Het besluit is bekend gemaakt op 3 oktober 2018. De termijn voor het indienen van het
bezwaarschrift ving aan op 4 oktober 2018. Volgens geldende jurisprudentie1  is de sticker op de
fiets het besluit. Gelet op artikel 6:7 jo. 6:8 van de Algemene wet bestuursrecht (hierna: Awb) liep
de bezwaartermijn af op 15 november 2018. Het bezwaarschrift heeft als poststempel 24
november 2018 en is ontvangen op 28 november 2018. Daarmee staat vast dat het bezwaarschrift
niet tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het haar niet aan te rekenen is, dat zij te laat is met haar
bezwaarschrift.

Bij brief van 6 december 2018 is [NAAM] in de gelegenheid gesteld om schriftelijk te laten
weten waarom het bezwaarschrift te laat is ingediend. [NAAM] heeft op 17 december 2018 haar

1 Rb. Den Haag 10 oktober 2016, ECLI:NL:RBDHA:2016:12168.

reden voor het niet-tijdig indienen van het bezwaarschrift ingediend. [NAAM] stelt zich op het
standpunt dat zij lang op een reactie van een derde partij heeft moeten wachten, alvorens zij het
bezwaarschrift kon indienen.

Het feit dat [NAAM] het niet tijdig indienen van het bezwaarschrift heeft laten afhangen van
het wachten op informatie van derden komt voor haar eigen risico en is onvoldoende voor een
verschoonbare termijnoverschrijding.

Concluderend is er niet gebleken dat het [NAAM] niet aangerekend kan worden dat er niet
tijdig bezwaar is ingediend.

3 Advies
Op grond van het vorenstaande adviseer ik u:
- Het bezwaarschrift niet-ontvankelijk te verklaren.

Adviseur,

Mw. [NAAM] (Juridisch Burea