Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.24.007820.001
Datum        15 november 2024
Onderwerp    Advies naar aanleiding van het bezwaarschrift van [NAAM]

Geachte college,

1. Inleiding
Op 3 juni 2024 om 11:20 uur heeft de handhaver, namens u, de fiets van [NAAM]  (hierna:
bezwaarde) verwijderd van de locatie Buiksloterweg (bij de pontaanlanding) en opgeslagen bij het
Fietsdepot. De fiets stond volgens het besluit niet geparkeerd in de daarvoor bestemde
voorziening. Het besluit is op 3 juni 2024 om 08:15 uur bekendgemaakt. Tegen dit besluit is tijdig
een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk en ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
.  [NAAM]  geeft aan dat er op de locatie nergens duidelijk een fietsparkeerverbod staat
vermeld. Bovendien zijn de fietsnietjes vaak vol en zijn er geen alternatieve
parkeerplekken. Zo ook op de bewuste dag.
.  [NAAM]  stelt zijn best te hebben gedaan om naar een beschikbare plek te zoeken waar
geen parkeerverbod geplaatst was.
.  Volgens bezwaarde is de begunstigingstermijn, voor mensen die aan het werk zijn, te kort
om zelf de fiets te kunnen verplaatsten.
.  [NAAM]  is van mening dat de fiets onterecht is verwijderd en verzoekt om de kosten
die hij heeft betaald aan het Fietsdepot terug te ontvangen.

4. Horen van bezwaarde
Bezwaarde is bij e-mails van 9 oktober 2024 en 23 oktober 2024 in de gelegenheid gesteld om het
bezwaarschrift telefonisch of schriftelijk nader toe te lichten. De commissie heeft tot op heden
geen reactie van bezwaarde ontvangen. De commissie baseert de beoordeling van het
bezwaarschrift op basis van de stukken in het dossier.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek, een fietsparkeervak of
fietsnietje) mogen worden geparkeerd. Door het intensief gebruik en hoge fietsparkeerdruk is de
locatie Buiksloterweg door het college van burgemeester en wethouders aangewezen als gebied
waarin het verboden is om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de
parkeervoorziening te parkeren.

Uit het constateringsformulier en de foto’s die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets stond op het trottoir geparkeerd.
Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto’s blijkt dat de fiets voorzien was van een sticker. Uit het constateringsformulier blijkt
dat de sticker op 3 juni 2024 om 08:15 uur is aangebracht en dat de fiets op diezelfde dag om 11:20
uur is verwijderd.

1 Gemeenteblad van 3 mei 2016,nr 55896, “ Aanwijzen gebieden bij NS-stations met maximale
fietsparkeerduur en vaststellen Handboek Fietsparkeren”.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren en kosten
Bezwaarde geeft aan dat er op de locatie nergens duidelijk een fietsparkeerverbod staat vermeld.
Bovendien zijn de fietsnietjes vaak vol en zijn er geen alternatieve parkeerplekken. Zo ook op de
bewuste dag. [NAAM]  stelt zijn best te hebben gedaan om naar een beschikbare plek te zoeken
waar geen parkeerverbod geplaatst was. Volgens bezwaarde is de begunstigingstermijn, voor
mensen die aan het werk zijn, te kort om zelf de fiets te kunnen verplaatsten. [NAAM]  is van
mening dat de fiets onterecht is verwijderd en verzoekt om de kosten die hij heeft betaald aan het
Fietsdepot terug te ontvangen. De commissie overweegt hiertoe het volgende.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Een langere begunstigingstermijn wordt gelet
op de druk op de openbare ruimte in het gebied en de aanzuigende werking van verkeerd
geparkeerde fietsen niet wenselijk geacht en zou in feite leiden tot het gedogen van
overtredingen. Dat de eigenaar van de fiets niet binnen die termijn de overtreding ongedaan heeft
kunnen maken in verband met bijvoorbeeld werktijden doet daar niet aan af.

Overwogen wordt dat indien er op de betreffende locatie geen vrije plek voorhanden is, dit nog
niet betekent dat een fiets buiten het rek mag worden geplaatst. Vaak is er in de nabije omgeving,
op loopafstand, nog wel een voorziening waar wel ruimte is om de fiets te parkeren.

Hoewel er rondom de Buiksloterweg door middel van verschillende informatieborden gewezen
wordt op het verbod om buiten een daarvoor bestemde voorziening te parkeren, wordt
overwogen dat door middel van borden uitsluitend gewezen wordt op het verbod om buiten de
voorziening te parkeren. Het zijn niet de borden die het parkeerverbod in het leven roepen. Het is
de bevoegdheid in de APV en het Aanwijzingsbesluit die maken dat er een bepaald regime geldt in
het gebied. Het al dan niet aanwezig zijn van een bord doet daarom niet af aan de geldende
regels.2 De commissie volgt bezwaarde dan ook niet in het bezwaar en is van mening dat de fiets
terecht en op de juiste wijze is verwijderd.

Ten aanzien van de door bezwaarde aan het Fietsdepot betaalde administratie- en
thuisbezorgkosten wordt overwogen dat bezwaarde alleen in aanmerking komt voor een
vergoeding, indien blijkt dat niet de juiste procedure voor verwijdering is gevolgd. Aangezien de
fiets terecht is verwijderd komen deze kosten niet voor vergoeding in aanmerking.

7. Conclusie
Op grond van het voorgaande is de commissie van oordeel dat het bezwaar ongegrond is en dat het

2 Raad van State [HUISNR] juli 2014, ECLI:NL:RVS:2014:2398.

bestreden besluit in stand dient te blijven. [NAAM]  komt niet in aanmerking voor een
kostenvergoeding.

Adviseur,

Mevrouw [NAAM]