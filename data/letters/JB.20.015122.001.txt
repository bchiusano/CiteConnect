Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.20.015122.001
Datum        11 januari 2021
Onderwerp    Advies naar aanleiding van het bezwaarschrift van [NAAM]

Geacht college,

1. Inleiding
Op 16 september 2020 om 10:32 uur heeft de handhaver, namens u, de fiets van [NAAM]
(hierna: bezwaarde) verwijderd uit het gebied rond het NS-Station Amsterdam Muiderpoort
(Pontanusstraat) en opgeslagen bij het Fietsdepot. De fiets stond volgens het besluit niet
geparkeerd in de daarvoor bestemde voorziening. Het besluit is op 16 september 2020 om 07:35
uur bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] merkt op dat de fiets op de daarvoor bestemde plaats geparkeerd stond. Hij
verwijst naar de bij het bezwaarschrift gevoegde foto-
. [NAAM] geeft aan dat hij zag dat de koplamp ontbrak, toen hij de fiets van het
Fietsdepot ging ophalen. De medewerker van het Fietsdepot adviseerde bezwaarde om
bezwaar in te dienen.

4. Horen van bezwaarde
Op 6 januari 2021 is er telefonisch contact geweest met bezwaarde. [NAAM] gaf samengevat
het volgende aan:

. [NAAM] dacht eerst dat de fiets gestolen was. Daarna heeft hij op de website
verlorenofgevonden.nl gekeken. Hij was toen blij dat hij de fiets had gevonden, maar ook
verdrietig dat de fiets was verwijderd. [NAAM] kreeg het idee dat een quotum gehaald
moest worden. De fiets van bezwaarde stond goed geparkeerd en niet in de weg.
. [NAAM] stelt dat de fiets dikke banden heeft en vandaar niet in de wielsleuf paste. Hij
heeft de fiets naast het fietsenrek gezet. [NAAM] weet dat er fietsen worden
verwijderd die hinder veroorzaken of te lang op dezelfde plek staan. De fiets veroorzaakte
geen hinder.
. [NAAM] merkt op dat de sticker op de fiets in de ochtend is geplakt. Nog geen twee uur
later is de fiets verwijderd.
.  Ten aanzien van de schade aan de koplamp zegt bezwaarde dat de schade nog niet is
gemaakt. Voor de foto's van de schade verwijst hij naar de foto's op de website
verlorenofgevonden.nl. De koplamp zit voor bij het spatbord.
.  Daarnaast is ook het (ketting)slot van bezwaarde doorgeslepen. Het is een kettingslot met
een insteeksysteem.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek, fietsparkeervak of
fietsnietje) mogen worden geparkeerd. Door het intensief gebruik en hoge fietsparkeerdruk is het
gebied rond het NS-Station Amsterdam Muiderpoort door het college van burgemeester en
wethouders aangewezen als gebied waarin het verboden is om fietsen buiten de daarvoor
bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod op buiten de
parkeervoorziening te parkeren.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets stond naast een fietsenrek
geparkeerd. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 16 september 2020 om 07:35 uur is aangebracht, en dat de fiets op diezelfde dag om
10:32 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde merkt op dat de fiets op de daarvoor bestemde plaats geparkeerd stond. Hij stelt dat
de fiets dikke banden heeft en daarom niet in de wielsleuf paste. Hij heeft de fiets naast het
fietsenrek gezet. [NAAM] weet dat er fietsen worden verwijderd die hinder veroorzaken of te
lang op dezelfde plek staan. De fiets veroorzaakte geen hinder. De commissie overweegt hiertoe
het volgende.

De plek waar bezwaarde zijn fiets heeft geparkeerd, valt onder het aangewezen gebied. Dit
betekent dat fietsen die buiten de daarvoor bestemde parkeervoorziening staan geparkeerd,
kunnen worden verwijderd. Het veroorzaken van hinder is hiervoor geen vereiste.

Bezwaarde merkt verder op dat de sticker op de fiets in de ochtend is geplakt. Nog geen twee uur
later is de fiets verwijderd. De commissie overweegt hiertoe het volgende.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Een langere begunstigingstermijn wordt gelet
op de druk op de openbare ruimte in het gebied en de aanzuigende werking van verkeerd
geparkeerde fietsen niet wenselijk geacht en zou in feite leiden tot het gedogen van
overtredingen. Dat de eigenaar van de fiets niet binnen die termijn de overtreding ongedaan heeft
kunnen maken, doet daar niet aan af. Bovendien heeft de Rechtbank Amsterdam met de uitspraak
van 26 september 2018 te kennen gegeven dat het verlenen van een begunstigingstermijn van één

uur niet onredelijk is, in het geval van binnen het aangewezen gebied buiten de daarvoor
bestemde voorziening geparkeerde fietsen.2

6.3 Ten aanzien van de kosten
Bezwaarde geeft aan dat hij zag dat de koplamp ontbrak, toen hij de fiets van het Fietsdepot ging
ophalen. [NAAM] heeft de schade nog niet laten maken. Voor de foto's van de schade verwijst
hij naar de foto's op de website verlorenofgevonden.nl. De koplamp zit voor bij het spatbord. De
commissie overweegt hiertoe het volgende.

Overwogen wordt dat bij het toepassen van bestuursdwang zorgvuldig te werk moet worden
gegaan en beschadiging moet worden vermeden. Uit het constateringsformulier blijkt niet dat op
het moment van verwijdering de fiets gebreken kende. Ook uit de foto's blijken geen gebreken of
beschadigingen. [NAAM] is de gelegenheid geboden om de door hem gestelde schade te
onderbouwen met stukken. [NAAM] heeft aangegeven dat de schade nog niet is gerepareerd
en voor de foto's verwijst hij naar de foto op de website verlorenofgevonden.nl. De commissie
merkt op dat de foto van de website verlorenofgevonden.nl onvoldoende aannemelijk maakt dat
de schade door de verwijdering van Handhaving is ontstaan. Hieruit kan namelijk de staat van de
fiets voorafgaande aan de verwijdering door Handhaving niet worden afgeleid en daarom ook de
schade niet. De commissie is daarom van mening dat bezwaarde niet in aanmerking komt voor
een schadevergoeding.

Daarnaast is ook het (ketting)slot van bezwaarde doorgeslepen. Het is een kettingslot met een
insteeksysteem. De commissie overweegt hiertoe het volgende.

Bezwaarde komt alleen in aanmerking komt voor een vergoeding voor het doorgeslepen
(ketting)slot, indien blijkt dat niet de juiste procedure voor verwijdering is gevolgd. Hiervan is geen
sprake. De handhavers hebben het (ketting)slot doorgeslepen om de fiets te kunnen verwijderen.
Aangezien de fiets terecht is verwijderd komt deze schade niet voor vergoeding in aanmerking.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt in niet in aanmerking voor een
kostenvergoeding.

Adviseur,

Mw. [NAAM] Rb Amsterdam, 26 september 2018, ECLI:NL:RBAMS:2018:751