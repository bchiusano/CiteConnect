Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.20.013421.001
Datum         16 november 2020
Onderwerp     Advies naar aanleiding van het bezwaarschrift van [NAAM]

Geacht college,

1. Inleiding
Op 4 augustus 2020 om 09:47 uur heeft de handhaver, namens u, een fiets van [NAAM] (hierna:
bezwaarde) verwijderd uit de omgeving van het NS-Station Amsterdam-Centraal (De Ruijterkade)
en opgeslagen bij het Fietsdepot. De fiets van bezwaarde stond volgens het besluit niet geparkeerd
in de daarvoor bestemde voorziening. Het besluit is volgens het constateringsformulier op 4
augustus 2020 om 08:00 uur bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] stelt dat zij haar fiets op maandagmiddag 3 augustus 2020 in de rekken op de
parkeerboot heeft geparkeerd, met een kettingslot aan het rek. Op 4 augustus 2020 is de
fiets verwijderd met als reden dat de fiets buiten de voorziening is aangetroffen.
[NAAM] zou graag bewijs willen van dat haar fiets op een andere locatie is gevonden
dan waar zij haar fiets heeft geparkeerd-
.  Voorts is bezwaarde van mening dat de periode van één uur om haar fiets te verplaatsen
erg kort is geweest. Daardoor heeft bezwaarde geen redelijke mogelijkheid gehad om
haar fiets zelf te verplaatsen indien zij haar fiets op een andere plaats had gevonden.

4. Horen van bezwaarde

Op 9 november 2020 is er telefonisch contact geweest met bezwaarde. [NAAM] heeft
ingestemd met telefonisch horen. [NAAM] heeft tijdens dat gesprek haar bezwaren uit het
bezwaarschrift herhaald en benadrukt. Voorts heeft bezwaarde tijdens dat gesprek kort
samengevat het volgende aangevoerd:
. [NAAM] stelt dat haar fiets mogelijk is verplaatst door een derde.

Op 9 november 2020 heeft de behandelend jurist het constateringsformulier per e-mail gestuurd.
De behandeld jurist heeft bezwaarde de mogelijkheid gegeven om hierop te reageren. [NAAM]
heeft op deze e-mail niet meer gereageerd.

5. Juridisch kader
Ingevolge artikel 4.27 lid 3 en 4 van de APV kan in het belang van de veiligheid en ter voorkoming
van hinder een gebied worden aangewezen waarin fietsen uitsluitend in de daarvoor bestemde
voorziening (lees: een fietsenrek/fietsparkeervak) mogen worden geparkeerd. Door het intensief
gebruik en hoge fietsparkeerdruk is het gebied rond het NS-Station Amsterdam-Centraal door het
college van burgemeester en wethouders aangewezen als gebied waarin het verboden is om
fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied rond het NS-Station Amsterdam-Centraal is het verboden fietsen
buiten een parkeervoorziening te plaatsen. Dit verbod wordt gehandhaafd teneinde de
voetgangers die van het station gebruik maken de ruimte te geven. Door middel van
informatieborden wordt gewezen op het verbod om buiten de rekken te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. Het voorwiel van de fiets van bezwaarde
stond niet in de wielsleuf. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

begunstigingstermijn van een uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 4 augustus 2020 om 08:00 uur is aangebracht, en dat de fiets diezelfde dag om 09:47
uur verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde stelt dat zij haar fiets op maandagmiddag 3 augustus 2020 in de rekken op de
parkeerboot heeft geparkeerd, met een kettingslot aan het rek. Op 4 augustus 2020 is de fiets
verwijderd met als reden dat de fiets buiten de voorziening is aangetroffen. De commissie
overweegt hiertoe als volgt.

Herhaald wordt dat het in het aangewezen gebied verboden is fietsen buiten een fietsvoorziening
te plaatsen. Dit verbod wordt gehandhaafd teneinde de voetgangers die van het station gebruik
maken de ruimte te geven. Door middel van informatieborden wordt gewezen op het verbod om
buiten de rekken of vakken te parkeren. Uit het constateringsformulier en de foto's die zijn
gemaakt bij de verwijdering van de fiets, blijkt dat de fiets buiten een fietsvoorziening is
aangetroffen. Het voorwiel van de fiets van bezwaarde stond niet in de wielsleuf. De fiets stond
buiten de voorziening geparkeerd. Overtreding van artikel 4.27 lid 4 APV staat hiermee vast en
daarmee ook de bevoegdheid om de fiets van bezwaarde te verwijderen.

Bezwaarde stelt dat haar fiets mogelijk is verplaatst door een derde. De commissie overweegt
hiertoe als volgt.

Het komt helaas voor dat in de parkeervoorziening geplaatste fietsen eruit worden gehaald zodat
iemand anders zijn of haar fiets op die plek kan zetten. Hoe vervelend dit ook is, verwacht mag
worden dat degene die zijn fiets los in fietsenrek stalt, weet dat er een risico op verplaatsing aan
kleeft. Het is de verantwoordelijkheid van bezwaarde om de fiets zo te stallen dat deze niet
verplaatst kan worden. Bij het parkeren in een fietsenrek kan bijvoorbeeld een (ketting)slot
gebruikt worden om de fiets aan het rek te bevestigen, dat zó bevestigd dient te worden dat niet
te veel ruimte bestaat om de fiets uit het rek te halen.

Bezwaarde is van mening dat de periode van één uur om haar fiets te verplaatsen erg kort is
geweest. Daardoor heeft bezwaarde geen redelijke mogelijkheid gehad om haar fiets zelf te
verplaatsen indien zij haar fiets op een andere plaats had gevonden. De commissie overweegt
hiertoe als volgt.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te

verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Een langere begunstigingstermijn wordt gelet
op de druk op de openbare ruimte in het gebied en de aanzuigende werking van verkeerd
geparkeerde fietsen niet wenselijk geacht en zou in feite leiden tot het gedogen van
overtredingen. Dat de eigenaar van de fiets niet binnen die termijn de overtreding ongedaan heeft
kunnen maken doet daar niet aan af. Bovendien heeft de Rechtbank Amsterdam met de uitspraak
van 28 februari 2017 te kennen gegeven dat het verlenen van een begunstigingstermijn van één
uur niet onredelijk is, in het geval van binnen het aangewezen gebied buiten de daarvoor
bestemde voorziening geparkeerde fietsen.2

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mw. [NAAM] Rb Amsterdam, 28 februari 2017, ECLI:NL:RBAMS:2017:113