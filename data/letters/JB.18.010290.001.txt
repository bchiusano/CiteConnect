Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.18.010290.001
Datum         7 november 2018
Onderwerp     Advies naar aanleiding van het bezwaarschrift van mevrouw [NAAM] college,

1. Inleiding
Op 14 september 2018 heeft de handhaver, namens u, de fiets van mevrouw [NAAM] (hierna:
bezwaarde) verwijderd van de locatie J.J. Cremerplein en opgeslagen bij het Fietsdepot. De fiets van
bezwaarde stond volgens het besluit langer dan zes weken onafgebroken op dezelfde plaats
geparkeerd. Het besluit is volgens het constateringsformulier op 20 augustus 2018 bekendgemaakt.

Tegen dit besluit is een bezwaarschrift ingediend, welke is ontvangen op 16 oktober 2018. Bij brief
van 18 oktober 2018 is de ontvangst van het bezwaarschrift bevestigd.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. Hieromtrent overweegt de commissie overweegt het volgende.

De termijn voor het indienen van een bezwaarschrift is zes weken. De termijn vangt aan op de dag
waarop het besluit is bekendgemaakt. Volgens de uitspraak van 10 oktober 2016 van de rechtbank
Den Haag1 is de sticker op de fiets het besluit. In het onderhavig geval is het besluit
bekendgemaakt op 20 augustus 2018. De termijn van het indienen van het bezwaarschrift ving aan
op 21 augustus 2018. Gelet op artikel 6:7 jo. 6:8 van de Algemene wet bestuursrecht was 2 oktober
2018 de laatste dag waarop het bezwaarschrift kon worden ingediend. Uit de poststempel blijkt
dat het bezwaarschrift op 12 oktober 2018 is aangeboden. Op 16 oktober 2018 is het
bezwaarschrift door het stadsdeel ontvangen. Het bezwaarschrift is daarom niet tijdig ingediend.

Vervolgens is de vraag of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde dient dan aan te tonen dat het haar niet aan te rekenen is dat zij haar bezwaarschrift te
laat heeft ingediend.

1 Rb Den Haag, 10 oktober 2016, ECLI:NL:RBDHA:2016:12168.

Bij brief van 18 oktober 2018 is bezwaarde in de gelegenheid gesteld om uiterlijk 31 oktober 2018
schriftelijk te laten weten waarom zij te laat was met haar bezwaarschrift. Bezwaarde heeft echter
niet van deze gelegenheid gebruik gemaakt.

Niet is gebleken dat het bezwaarde niet aangerekend kan worden dat er niet tijdig bezwaar is
ingediend. Derhalve is geen sprake van een verschoonbare termijnoverschrijding.

3. Advies
Gelet op het vorenstaande adviseert de commissie u:
- Het bezwaarschrift van 16 oktober 2018 niet-ontvankelijk te verklaren.

Adviseur,

[NAAM]