Advies van de bezwaarschriftencommissie Juridisch Bureau

Aan           Het college van burgemeester en wethouders van gemeente Amsterdam
Griffienummer JB.18.001154.001
Datum         2 mei 2018
Onderwerp     Advies naar aanleiding van het bezwaarschrift van mevrouw [NAAM] college,

1. Inleiding
Op 19 januari 2018 heeft de handhaver, namens u, de fiets van mevrouw [NAAM] (hierna:
bezwaarde) verwijderd uit het gebied rond het NS-station Amsterdam Centraal en opgeslagen bij
het Fietsdepot. De fiets van bezwaarde stond volgens het besluit langer dan 14 dagen geparkeerd.
Het besluit is op 16 januari 2018 bekendgemaakt.

Tegen dit besluit is op 3 april 2018 een bezwaarschrift ingediend. Bij brief van 10 april 2018 is de
ontvangst van het bezwaarschrift bevestigd.

1. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Termijnoverschrijding
Het besluit is bekend gemaakt op 16 januari 2018. De termijn voor het indienen van het
bezwaarschrift ving aan op 17 januari 2018. Volgens de uitspraak van 10 oktober 2016 Rechtbank
Den Haag1 is de sticker op de fiets het besluit. Gelet op artikel 6:7 jo. 6:8 van de Algemene wet
bestuursrecht (hierna: Awb) was 28 februari 2018 de laatste dag waarop het bezwaarschrift kon
worden ingediend. Het bezwaarschrift is op 3 april 2018 door het stadsdeel ontvangen. Daarmee
staat vast dat het bezwaarschrift niet tijdig is ingediend.

De vraag is vervolgens of de termijnoverschrijding verschoonbaar is te achten, zie artikel 6:11 Awb.
Slechts in zeer bijzondere gevallen wordt het bezwaarschrift bij te late indiening in behandeling
genomen. Bezwaarde moet dan aantonen dat het haar niet aan te rekenen is, dat zij te laat is met
haar bezwaarschrift.

1 ECLI:NL:RBDHA:2016:12168

Bij brief van 10 april 2018 is bezwaarde in de gelegenheid gesteld om schriftelijk te laten weten
waarom het bezwaarschrift te laat is ingediend. Bezwaarde heeft geen gebruik gemaakt van deze
mogelijkheid. Hierdoor is niet gebleken dat het bezwaarde niet aangerekend kon worden dat er
niet tijdig bezwaar is ingediend.

Niet ondertekend
Artikel 6:5 lid 1 van de Algemene Wet bestuursrecht bepaalt dat een bezwaarschrift ondertekend
dient te worden. Het bezwaarschrift dat bezwaarde heeft ingediend op 3 april 2018 is niet
ondertekend. Bij brief van 10 april 2018 is bezwaarde in de gelegenheid gesteld om een
ondertekend exemplaar van haar bezwaarschrift naar ons op te sturen. Bezwaarde heeft geen
gebruik gemaakt van deze mogelijkheid.

2. Advies

Op grond van het vorenstaande adviseer ik u:
-  Het bezwaarschrift van 3 april 2018 niet-ontvankelijk te verklaren.

Adviseur,

Mw. [NAAM]