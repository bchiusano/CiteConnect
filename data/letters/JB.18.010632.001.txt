Advies van de bezwaarschriftencommissie Juridisch Bureau

Aan           Het college van burgemeester en wethouders
Zaaknummer    JB 18.010632.001
Datum         20 november 2018
Onderwerp     Advies naar aanleiding van het bezwaarschrift van de heer [NAAM] college,

1. Inleiding
Op 14 september 2018 heeft de handhaver, namens u, de fiets van de heer [NAAM] (hierna:
bezwaarde) verwijderd van de locatie Olympiaplein en opgeslagen bij het Fietsdepot. De fiets van
bezwaarde was volgens het besluit verlaten. Het besluit is op 20 augustus 2018 bekendgemaakt.

Tegen dit besluit is een bezwaarschrift ingediend, welke door het stadsdeel is ontvangen op
23 oktober 2018. Bij brief van 24 oktober 2018 is de ontvangst van het bezwaarschrift bevestigd.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

De termijn voor het indienen van een bezwaarschrift is zes weken. De termijn vangt aan op de dag
waarop het besluit is bekendgemaakt. Volgens de uitspraak van 10 oktober 2016 van de rechtbank
Den Haag1 is de sticker op de fiets het besluit. In het onderhavig geval is het besluit
bekendgemaakt op 20 augustus 2018. De termijn van het indienen van het bezwaarschrift ving aan
op 21 augustus 2018. Gelet op artikel 6:7 jo. 6:8 van de Algemene wet bestuursrecht was 1 oktober
2018 de laatste dag waarop het bezwaarschrift kon worden ingediend. Uit de poststempel blijkt
dat het bezwaarschrift op 22 oktober 2018 is aangeboden. Op 23 oktober 2018 is het
bezwaarschrift door het stadsdeel ontvangen. Derhalve is het bezwaarschrift niet tijdig ingediend.

Vervolgens is de vraag of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde dient dan aan te tonen dat het hem niet aan te rekenen is, dat hij te laat is met zijn
bezwaarschrift.

Bij brief van 24 oktober 2018 is bezwaarde in de gelegenheid gesteld om voor 7 november 2018
schriftelijk te laten weten waarom het bezwaarschrift te laat is ingediend. [NAAM] heeft niet
van deze gelegenheid gebruik gemaakt.

1 Rb Den Haag, 10 oktober 2016, ECLI:NL:RBDHA:2016:12168.

Niet gebleken is dat het bezwaarde niet kan worden aangerekend dat hij niet tijdig bezwaar heeft
ingediend. [NAAM] heeft tegen de verwijdering van zijn andere fiets, met dezelfde
stickerdatum en die eveneens op 14 september 2018 van dezelfde locatie is verwijderd, reeds op
18 september 2018 een bezwaarschrift ingediend. Gelet hierop dient het voor rekening van
bezwaarde te blijven dat hij niet tijdig bezwaar heeft ingesteld tegen de verwijdering van zijn fiets.

Gezien het vorenstaande is de commissie van oordeel dat het bezwaarde kan worden
aangerekend dat niet tijdig bezwaar is ingediend. Om die reden is geen sprake van een
verschoonbare termijnoverschrijding.

3. Advies
Op grond van het voorgaande adviseert de commissie u:
-  het bezwaarschrift van 23 oktober 2018 niet-ontvankelijk te verklaren-
-  het bestreden besluit in stand te laten.

Adviseur,

[NAAM]