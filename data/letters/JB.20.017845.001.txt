Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.20.017845.001
Datum        28 januari 2021
Onderwerp    Advies naar aanleiding van het bezwaarschrift van [NAAM] college,

1. Inleiding
Op 1 oktober 2020 om 10:22 uur heeft de handhaver, namens u, de fiets van [NAAM]
(hierna: [NAAM]) verwijderd uit het gebied rond het NS-station Amsterdam Zuid
(Strawinskypad) en opgeslagen bij het Fietsdepot. De fiets stond volgens het besluit niet
geparkeerd in de daarvoor bestemde voorziening. Het besluit is op 1 oktober 2020 om 07:50 uur
bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat de fiets een enkele honderd meter van ingang van het NS-
station Amsterdam-Zuid stond geparkeerd. De fiets stond aan een paal vastgemaakt en
langs een rustig fietspad geparkeerd.
. [NAAM] geeft verder aan dat nergens stond aangegeven dat het parkeren in een
voorziening verplicht is. [NAAM] stelt dat er sprake is van willekeur.

4. Horen van [NAAM]
Op 13 en 20 januari 2021 heeft de behandelend jurist geprobeerd telefonisch contact op te nemen
met [NAAM]. Helaas is dat niet gelukt. [NAAM] is per e-mail en per brief van 20 januari 2021

in de gelegenheid gesteld om contact op te nemen om de bezwaren toe te lichten. [NAAM]
heeft per e-mail van 25 januari 2021 gereageerd en samengevat het volgende aangegeven:
. [NAAM] merkt op geen moeite te hebben met een bekeuring als [NAAM] een regel
heeft overtreden. In het geval van het verwijderen van de fiets is [NAAM] het er niet
mee eens.
. [NAAM] geeft aan dat er geen verbod is voor het plaatsen van een fiets aan een paal.
.  Daarnaast stelt [NAAM] dat, vanaf de plek waar de fiets stond geparkeerd, de ingang
en de fietsenrekken bij het station niet in zicht waren.
.  Verder merkt [NAAM] op dat er nergens stond aangegeven dat men verplicht gebruik
moet maken van een fietsenrek.
.  Ook stelt [NAAM] dat de beschrijving van 'de omgeving van het station', waar de fiets
in het rek geparkeerd moet worden, vaag en dus willekeurig is. Voor de fietser is het
volgens [NAAM] niet duidelijk waar wel en niet geparkeerd mag worden en de
handhavers kunnen dus naar eigen inzicht handelen.
.  Tot slot geeft [NAAM] aan het onterecht te vinden om een fiets met kinderzitje weg te
knippen, waardoor schade aan het (ketting)slot is ontstaan. Daar moest [NAAM] de
fiets enkele dagen missen en was het een lange reis naar het Fietsdepot om de fiets op te
halen.
. [NAAM] adviseert via lijnen op trottoir of iets dergelijks duidelijk te maken waar een
verplichting voor plaatsing in een fietsenrek is.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek of fietsnietje) mogen
worden geparkeerd. Door het intensief gebruik en hoge fietsparkeerdruk is het gebied rond het
NS-station Amsterdam Zuid door het college van burgemeester en wethouders aangewezen als
gebied waarin het verboden is om fietsen buiten de daarvoor bestemde voorzieningen te
parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

te geven. Door middel van informatieborden wordt gewezen op het verbod op buiten de
parkeervoorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets stond op het trottoir geparkeerd en
was vastgemaakt aan een paal. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 1 oktober 2020 om 07:50 uur is aangebracht, en dat de fiets op diezelfde dag om
10:22 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde geeft aan dat de fiets een enkele honderd meter van ingang van het NS-station
Amsterdam-Zuid stond geparkeerd. De fiets stond aan een paal vastgemaakt en langs een rustig
fietspad geparkeerd. [NAAM] geeft verder aan dat nergens stond aangegeven dat het parkeren
in een voorziening verplicht is. [NAAM] stelt dat er sprake is van willekeur. Ook stelt [NAAM]
dat de beschrijving van 'de omgeving van het station', waar de fiets in het rek geparkeerd moet
worden, vaag en dus willekeurig is. Voor de fietser is het volgens [NAAM] niet duidelijk waar wel
en niet geparkeerd mag worden en de handhavers kunnen dus naar eigen inzicht handelen.
Hiertoe overweegt de commissie het volgende.

Het is vervelend dat [NAAM] niet op de hoogte was van de geldende regeling waardoor
bezwaarde de fiets buiten de voorziening geparkeerd heeft. Hoewel er rond het NS-station
Amsterdam Zuid door middel van verschillende informatieborden gewezen wordt op het verbod
om buiten een daarvoor bestemde voorziening te parkeren, wordt overwogen dat door middel van
borden uitsluitend gewezen wordt op het verbod om buiten de voorziening te parkeren. Het zijn
niet de borden die het parkeerverbod in het leven roepen. Het is de bevoegdheid in de APV en het
Aanwijzingsbesluit die maken dat er een bepaald regime geldt in het gebied. Het al dan niet
aanwezig zijn van een bord doet daarom niet af aan de geldende regels.2 Opgemerkt wordt dat de
regels voor de locatie om de fiets binnen de voorziening te parkeren ook duidelijk staan vermeld
op de website van de gemeente Amsterdam en daar wordt door middel van een kaart ook

2 Raad van State 2 juli 2014, ECLI:NL:RVS:2014:2398.

weergegeven op welk gebied de regels betrekking hebben. Van een verkeersdeelnemer mag
immers worden verwacht dat hij of zij onderzoek doet naar de ter plaatse geldende
verkeerssituatie. Dat [NAAM] heeft nagelaten om zich te oriënteren op de
parkeermogelijkheden van fietsen in het gebied rond het NS-station Amsterdam Zuid voor zijn of
haar rekening.

Bezwaarde geeft aan dat er geen verbod is voor het plaatsen van een fiets aan een paal. Hiertoe
overweegt de commissie het volgende.

De commissie merkt op dat het ook verboden is om een fiets vast te maken aan een paal. Volgens
artikel 4.2 APV is het namelijk verboden voorwerpen aan te brengen boven of over de weg of vast
te maken aan bomen of aan objecten die zijn bestemd voor of gebruikt worden ten behoeve van
de openbare dienst, zoals deze paal. De commissie volgt de bezwaren van [NAAM] niet.

Tot slot geeft [NAAM] aan het onterecht te vinden om een fiets met kinderzitje weg te knippen,
waardoor schade aan het (ketting)slot is ontstaan. Daar moest [NAAM] de fiets enkele dagen
missen en was het een lange reis naar het Fietsdepot om de fiets op te halen. Hiertoe overweegt
de commissie het volgende.

Ten aanzien van de door [NAAM] genoemde kosten wordt overwogen dat [NAAM] alleen in
aanmerking komt voor een vergoeding, indien blijkt dat niet de juiste procedure voor verwijdering
is gevolgd. Hiervan is geen sprake. Aangezien de fiets terecht is verwijderd komt deze schade niet
voor vergoeding in aanmerking.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt in niet in aanmerking voor een
kostenvergoeding.

Adviseur,

Mw. [NAAM]