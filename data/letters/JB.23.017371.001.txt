Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.23.017371.001
Datum         26 maart 2024
Onderwerp     Advies naar aanleiding van het bezwaarschrift van [NAAM]

Geacht college,

1. Inleiding
Op 24 oktober 2023 om 08:05 uur heeft de handhaver, namens u, de fiets van [NAAM]
(hierna: bezwaarde) verwijderd uit het gebied rond het NS-Station Amsterdam Bijlmer Arena (Johan
Cruijff Boulevard) en opgeslagen bij het Fietsdepot. De fiets van bezwaarde stond volgens het besluit
niet geparkeerd in de daarvoor bestemde voorziening. Het besluit is op 23 oktober 2023 om 10:00 uur
bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
?  het bezwaarschrift ontvankelijk te verklaren-
?  het bezwaar ongegrond te verklaren-
?  het bestreden besluit in stand te laten-
?  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de gronden uit het bezwaarschrift als volgt:
?  [NAAM]   geeft  aan  dat  er  bij  aankomst  bij  de  fietsenstalling  onvoldoende  plekken
beschikbaar waren om de fiets te stallen.
?  [NAAM]   geeft  aan  dat  de  fiets  is  geplaatst  op  een  locatie  waar  geen  hinder  werd
veroorzaakt voor anderen.
?  [NAAM]  geeft aan dat er al meerdere fietsen gestald waren op die locatie, daarom werd
ervan uitgegaan dat dit toegestaan was.
?  [NAAM]  geeft aan dat er vanwege de herfstvakantie geen mogelijkheid was om de fiets
tijdig te verplaatsen.
?  [NAAM]  geeft aan dat volgens de meegeleverde informatie er een termijn van 24 uur is
om de fiets te verplaatsen of te verwijderen, maar volgens het meegegeven formulier is de
werkelijke termijn minder dan 22 uur geweest.

4. Horen van bezwaarde
Op 7  maart  2024  is  bezwaarde per  e-mail uitgenodigd  om een  afspraak  in te  plannen voor  een
telefonische hoorzitting. [NAAM]  is in de gelegenheid gesteld om het bezwaarschrift mondeling
of schriftelijk nader toe te lichten. [NAAM]  heeft vervolgens per e-mail van 13 maart 2024 de
volgende schriftelijke toelichting gegeven.
?  [NAAM]  heeft aangegeven dat de fiets keurig vastgemaakt was aan de andere kant van
het rek, zonder hinder te veroorzaken voor anderen, in navolging van de instructies op het
bord bij de fietsenstalling waarop stond dat de fiets in de 'rekken/vakken' moest staan.
?  [NAAM]  heeft aangegeven dat er verwarring is ontstaan omdat het bord alleen 'rekken'
zou moeten vermelden in plaats van 'rekken/vakken'.
?  [NAAM]   heeft  aangegeven  dat  er  volgens  het  handboek  'handhaving  fietsparkeren'
hoofdstuk  6.2b  aangegeven  wordt  dat  er  een  label  aan  de  fiets  moet  zijn,  maar  dat
bezwaarde bij het ophalen van de fiets geen label heeft kunnen zien of lezen.
?  [NAAM]   heeft  aangegeven  dat  de  fiets  tijdens  de  vakantieperiode  is  verwijderd,
waardoor bezwaarde geen mogelijkheid had om de fiets te controleren of weg te zetten na
een mogelijke kennisgeving van de toezichthouder.
?  [NAAM]  heeft aangegeven een vergoeding te willen voor het wegslepen van de fiets (€
22,50) en voor de breuk die is ontstaan door het doorslijpen van het kettingslot (€ 44,99),
waarvoor bewijs is bijgevoegd in de bijlagen.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van  de  veiligheid  en ter  voorkoming van  hinder  een gebied  worden  aangewezen waarin  fietsen
uitsluitend in de daarvoor bestemde voorziening (lees: een fietsenrek) mogen worden geparkeerd.
Door het intensief gebruik en hoge fietsparkeerdruk is het gebied rond het NS-Station Amsterdam
Bijlmer Arena door het college van burgemeester en wethouders aangewezen als gebied waarin het
verboden is om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene wet
bestuursrecht (Awb). Op grond hiervan kunt u een overtreding zelf beëindigen door het meevoeren
en opslaan van de fiets, nadat u de betrokkene in de gelegenheid heeft gesteld zelf de overtreding
op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen.
Dit  verbod  wordt  gehandhaafd  teneinde  de  voetgangers  die  van  het  station  gebruik  maken  de
ruimte te geven. Door middel van informatieborden wordt gewezen op het verbod om buiten de
voorzieningen te parkeren.

1 Gemeenteblad van 3 mei 2016,nr 55896, “ Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren”.

Uit het constateringsformulier en de foto’s die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond aan de achterzijde en niet
met  het  wiel  in  de  daarvoor  bestemde  wielsleuven  van  het  fietsenrek  geparkeerd.  Voor  een
handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 23 oktober 2023 10:00 uur is aangebracht, en dat de fiets op 24 oktober 2023 om 08:05
uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde voert aan dat zij dacht dat zij haar fiets op de juiste plek neerzette, door deze aan de
andere  kant van het hek vast te  maken.  Daarbij geeft bezwaarde aan dat de  fiets geen hinder
veroorzaakte. Hiertoe overweegt de commissie als volgt.

Een fietsvoorziening in de vorm van een fietsenrek heeft een duidelijke voor- en achterkant en is
uitgerust met wielsleuven. De fiets moet vanaf de voorkant in het fietsenrek worden geplaatst, met
het voorwiel in de wielsleuf. De commissie stelt echter vast dat uit het constateringsformulier en de
foto's, die door Handhaving zijn gemaakt op het moment van verwijdering van de fiets, blijkt dat de
fiets niet correct in de daarvoor bestemde fietsvoorziening was geplaatst. De fiets stond aan de
achterzijde en niet met het wiel in de daarvoor bestemde wielsleuven van het fietsenrek. Voor een
handhaver is het bepalend hoe hij de fiets aantreft. De  locatie waar bezwaarde haar fiets heeft
geparkeerd, valt onder het aangewezen gebied. Dit betekent dat fietsen die buiten de daarvoor
bestemde  parkeervoorziening  zijn  geplaatst,  kunnen  worden  verwijderd.  Het  veroorzaken  van
hinder is hiervoor niet vereist.

Bezwaarde voert aan dat zij haar fiets op deze plek neerzette in navolging van de instructies op het
bord bij de fietsenstalling waarop stond dat de fiets in de 'rekken/vakken' moest staan, maar ook
omdat er meerdere fietsen geparkeerd stonden. Hiertoe overweegt de commissie als volgt.

De commissie overweegt dat informatieborden slechts wijzen op het verbod om buiten de rekken
te parkeren. Het zijn echter niet de borden die het parkeerverbod instellen. Het is de bevoegdheid
in de APV en het Aanwijzingsbesluit die bepalen dat er een specifiek regime geldt in het gebied. Het
al dan niet aanwezig zijn van een bord doet daarom niet af aan de geldende regels, waarbij wordt
verwezen naar de uitspraak van de Afdeling bestuursrechtspraak van de Raad van State van 2 juli
2014.2 Daarnaast  overweegt  de  commissie  dat  de  betreffende  bebording  op  deze  locatie waar
bezwaarde naar verwijst duidelijk aangeeft dat het verboden is om fietsen buiten de fietsenrekken
te plaatsen. Het feit dat bezwaarde hierdoor mogelijk dacht dat het was toegestaan om de fiets aan
de  achterzijde  en  niet  met  het  wiel  in  de  daarvoor  bestemde  wielsleuven  van  het  fietsenrek te
parkeren vanwege de aanwezigheid van andere fietsen, verandert de situatie niet.

Bezwaarde voert aan dat er onvoldoende plek was om haar fiets te parkeren. Hiertoe overweegt de
commissie als volgt.

Overwogen wordt dat indien er op de betreffende locatie geen vrije plek voorhanden is, dit nog niet
betekent  dat  een  fiets  buiten  de  voorzieningen  mag  worden  geplaatst.  Vaak  is  er  in  de  nabije
omgeving  nog  wel  een  voorziening  waar  wel  ruimte  is  om  de  fiets te  parkeren.  Van  een
verkeersdeelnemer mag worden verwacht dat hij of zij onderzoek doet naar de ter plaatse geldende
verkeerssituatie.  Dat  bezwaarde  heeft  nagelaten  om  zich  te  oriënteren  op  de
parkeermogelijkheden, komt voor haar eigen rekening.

Bezwaarde geeft aan dat de fiets binnen 22 uur is verwijderd. [NAAM]  had vanwege vakantie niet
de gelegenheid om de overtreding binnen deze termijn ongedaan te maken. Hiertoe overweegt de
commissie als volgt.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen. Dat de eigenaar van de
fiets niet binnen die termijn de overtreding ongedaan heeft kunnen maken wegens vakantie doet
daar niet aan af. Bovendien heeft de Rechtbank Amsterdam met de uitspraak van 26 september
2018 te kennen gegeven dat het verlenen van een begunstigingstermijn van één uur niet onredelijk
is,  in  het  geval  van  binnen  het  aangewezen  gebied  buiten  de  daarvoor  bestemde  voorziening
geparkeerde fietsen.3

Herhaald wordt dat gelet op de druk op de openbare ruimte in het gebied rond het NS-Station
Amsterdam Bijlmer Arena en de aanzuigende werking van verkeerd geparkeerde fietsen het niet
wenselijk is om de overtreding te dogen. Na het verstrijken van de begunstigingstermijn was het
verwijderen van de fiets dan ook de enige manier om overtreding te beëindigen.

6.3 Ten aanzien van de kosten
Bezwaarde  heeft  aangegeven  een  vergoeding  te  willen  voor  de  administratiekosten  van  het
Fietsdepot (€ 22,50) en voor het doorslijpen van het kettingslot (€ 44,99). De commissie overweegt
hiertoe als volgt.

2 Raad van State 2 juli 2014, ECLI:NL:RVS:2014:2398.
3 Rb Amsterdam, 26 september 2018, ECLI:NL:RBAMS:2018:7511.

Ten  aanzien  van  de  door  bezwaarde  aan  het  Fietsdepot  betaalde  administratiekosten  en  het
opengebroken kettingslot wordt overwogen dat bezwaarde alleen in aanmerking komt voor een
vergoeding, indien blijkt dat niet de juiste procedure voor verwijdering is gevolgd. Hiervan is geen
sprake. De handhavers hebben het kettingslot doorgeslepen om de fiets te kunnen verwijderen.
Aangezien de fiets terecht is verwijderd komt deze schade niet voor vergoeding in aanmerking.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden  besluit  in  stand  dient  te  blijven.  [NAAM]   komt  niet  in  aanmerking  voor  een
kostenvergoeding.

Adviseur,

Dhr. [NAAM]