Advies van de bezwaarschriftencommissie Juridisch Bureau

Aan                Het college van burgemeester en wethouders van gemeente Amsterdam
Griffienummer      JB.18.007264.001 en JB.18.007265.001
Datum              18 september 2018
Onderwerp          Advies naar aanleiding van het bezwaarschrift van de heer [NAAM] college,

1. Inleiding
Op 27 juni 2018 heeft de handhaver, namens u, twee fietsen van de heer [NAAM] (hierna:
bezwaarde) verwijderd van de locatie Govert Flinckstraat  en opgeslagen bij het Fietsdepot. De
fietsen van [NAAM] stonden volgens de besluiten langer dan 6 weken geparkeerd. De besluiten
zijn op 12 juni 2018 bekendgemaakt.

Tegen deze besluiten is op 6 augustus 2018 een bezwaarschrift ingediend. Bij brieven van 15
augustus 2018 is de ontvangst van het bezwaarschrift bevestigd.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

De besluiten zijn bekend gemaakt op 12 juni 2018. De termijn voor het indienen van het
bezwaarschrift ving aan op 13 juni 2018. Volgens de uitspraak van 10 oktober 2016 Rechtbank
Den Haag1 is de sticker op de fiets het besluit. Gelet op artikel 6:7 jo. 6:8 van de Algemene wet
bestuursrecht (hierna: Awb) was 24 juli 2018 de laatste dag waarop het bezwaarschrift kon worden
ingediend. Het bezwaarschrift, met poststempel 6 augustus, is op 8 augustus 2018 door het
stadsdeel ontvangen. Daarmee staat vast dat het bezwaarschrift niet tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het hem niet aan te rekenen is, dat hij te laat is met zijn
bezwaarschrift.

Bij brief van 15 augustus 2018 is [NAAM] in de gelegenheid gesteld om schriftelijk te laten
weten waarom het bezwaarschrift te laat is ingediend. [NAAM] heeft op 27 augustus 2018 per
email gereageerd.
_______________________________
ECLI:NL:RBDHA:2016:12168

Bezwaarde geeft aan dat hij geen stickers heeft gezien op zijn fiets, en daarom was het voor hem
niet mogelijk om op tijd bezwaar in te dienen. [NAAM] ging op 28 juni op vakantie. Na
bezorging van de fietsen op 20 juli 2018 heeft [NAAM] zijn best gedaan om het bezwaarschrift
zo spoedig mogelijk op te sturen. [NAAM] geeft aan dat hij zijn bezwaarschrift voor het einde
van de bezwaartermijn op de post heeft gedaan. [NAAM] verzoekt om zijn bezwaarschrift
alsnog in behandeling nemen.

Uit de door [NAAM] gegeven toelichting is niet gebleken dat [NAAM] een geldige reden voor
termijnoverschrijding had. De fiets van [NAAM] is bezorgd op 20 juli 2018 en de laatste dag
waarop [NAAM] bezwaar in kon dienen was op 24 juli 2018. [NAAM] geeft aan dat hij zijn
bezwaarschrift voor het einde van de bezwaartermijn op de post heeft gedaan. Het bezwaarschrift
heeft echter een poststempel van 6 augustus 2018.

3. Advies
Op grond van het voorstaande adviseer ik u:
-  Het bezwaarschrift van 6 augustus 2018 niet-ontvankelijk te verklaren.

Adviseur,

Mw. [NAAM]