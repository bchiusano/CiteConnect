Advies van de bezwaarschriftencommissie Juridisch Bureau

Aan           Het college van burgemeester en wethouders van Amsterdam
Zaaknummer    JB.19.014241.001
Datum         20 november 2019
Onderwerp     Advies naar aanleiding van het bezwaarschrift van [NAAM] college,

1. Inleiding
Op 27 september 2019 om 10:39 uur heeft de handhaver, namens u, de fiets van [NAAM] (hierna:
bezwaarde) verwijderd uit het gebied rond het NS-station Amsterdam Zuid en opgeslagen bij het
Fietsdepot. De fiets van bezwaarde stond volgens het besluit niet geparkeerd in de daarvoor
bestemde voorziening. Het besluit is op 27 september 2019 om 08:10 uur bekendgemaakt.

Tegen dit besluit is tijdig een bezwaarschrift ingediend.

2. Advies
Ik adviseer u:
.  het bezwaar ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe ik tot dit advies ben gekomen.

3. De bezwaren
Samengevat luiden de bezwaren als volgt:
- [NAAM] zegt zij haar fiets zo dicht mogelijk tegen een rek heeft aangezet, omdat het
er geen plek vrij was.
- [NAAM] meent dat zij geen waarschuwing heeft gekregen of een mogelijkheid om haar
fiets te verplaatsen.
- [NAAM] baalt van het feit dat haar dure slot is doorgeknipt.

4. Horen van bezwaarde
Op 11 november 2019 is er telefonisch contact geweest met bezwaarde. [NAAM] heeft
ingestemd met telefonisch horen. Zij heeft tijdens dat gesprek kort samengevat het volgende
aangevoerd.
. [NAAM] herhaalt haar bezwaren, en voegt het volgende toe aan haar verhaal.

. [NAAM] zou haar fiets niet hebben opgehaald, omdat zij anders meer kosten moest
maken. Zij heeft dan ook een nieuwe fiets aangeschaft.

5. Juridisch kader
Ingevolge artikel 4.27, lid 3 en 4, van de Algemene Plaatselijke Verordening (APV) kan in het
belang van de veiligheid en ter voorkoming van hinder een gebied worden aangewezen waarin
fietsen uitsluitend in de daarvoor bestemde voorziening (lees: een fietsenrek) mogen worden
geparkeerd. Door het intensief gebruik en hoge fietsparkeerdruk is het gebied rond het NS-station
Amsterdam Zuid door het college van burgemeester en wethouders aangewezen als gebied
waarin het verboden is om fietsen buiten de daarvoor bestemde voorzieningen te parkeren1.

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de rekken
te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen.

Overtreding van artikel 4.27, lid 4, van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van een uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.  Uit de foto blijkt dat de
fiets voorzien was van een sticker. Uit het constateringsformulier blijkt dat de sticker op 27
september 2019 om 08:10  uur  is aangebracht, en dat de fiets op 27 september om 08:10 uur  is
verwijderd.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'

Bezwaarde voert aan dat zij de fiets zo  dicht mogelijk tegen een rek heeft aangezet, omdat er
geen plek vrij was. Ten aanzien hiervan overweegt de commissie als volgt.

Voorop dient te worden gesteld, dat bezwaarde toegeeft de fiets niet in de daarvoor bestemde
fietsvoorziening te hebben geparkeerd. De enkele stelling dat op de betreffende locatie geen
parkeerplekken was, doet niet af aan de verplichting van bezwaarde om de fiets op de daarvoor
bestemde parkeervoorziening te parkeren.  Indien er op de betreffende locatie geen vrije plek
voorhanden is betekent dit nog niet dat een fiets buiten het rek mag worden geplaatst. Het is
bekend dat de fietsparkeerdruk in het gebied rond Amsterdam Zuid hoog is. Er is echter op
loopafstand van het gebied vaak nog wel een voorziening te vinden waar wel ruimte is om de fiets
te parkeren.

Tevens meent bezwaarde dat zij geen waarschuwing heeft gekregen of een mogelijkheid om haar
fiets te verplaatsen. Dit standpunt volgt de commissie niet.

Herhaald wordt dat wanneer in een aangewezen gebied buiten een fietsvoorziening  een fiets
wordt aangetroffen, de eigenaar vanaf het aanbrengen van de sticker één uur de tijd  krijgt om de
fiets te verwijderen. Een begunstigingstermijn van een uur wordt voldoende geacht om de
overtreder in staat te stellen de overtreding ongedaan te maken. Een langere
begunstigingstermijn wordt gelet op de druk op de openbare ruimte in het gebied en de
aanzuigende werking van verkeerd geparkeerde fietsen niet wenselijk geacht en zou in feite leiden
tot het gedogen van overtredingen.  Dat de eigenaar van de fiets niet binnen die termijn de
overtreding ongedaan heeft kunnen maken in verband met bijvoorbeeld privéomstandigheden,
doet daar niet aan af. Bovendien heeft de Rechtbank Amsterdam met de uitspraak van 28 februari
2017 (ECLI:NL:RBAMS:2017:1136) te kennen gegeven dat het verlenen van een
begunstigingstermijn van één uur niet onredelijk is, in het geval van binnen het aangewezen
gebied buiten de daarvoor bestemde voorziening geparkeerde fietsen.

Ten aanzien van de door bezwaarde gemaakte kosten wordt overwogen dat hiervoor alleen tot
vergoeding kan worden overgegaan indien blijkt dat niet de juiste procedure voor verwijdering is
gevolgd. Nu in bezwaar is gebleken dat hiervan geen sprake is, wordt de door bezwaarde
gemaakte kosten niet vergoed.

7. Conclusie
Op grond van het voorgaande ben ik van oordeel dat het bezwaar ongegrond is en dat het bestreden
besluit in stand dient te blijven. [NAAM] komt niet in aanmerking voor een kostenvergoeding.

Adviseur,

Mw. [NAAM]