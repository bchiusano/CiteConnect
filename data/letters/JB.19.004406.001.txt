Op 16 maart 2019 hebt u een bezwaarschrift ingediend tegen de verwijdering van de fiets van uw
dochter op 13 maart 2019 van de locatie Admiralengracht. De fiets stond volgens het besluit langer
dan zes onafgebroken op dezelfde plaats geparkeerd.

Uw bezwaren
U voert in uw bezwaarschrift onder meer aan dat de fiets regelmatig is gebruikt. Het aanbrengen
van meerdere streepjes op de achterband van de fiets is geen bewijs. De krijtstreepmethode is niet
betrouwbaar volgens de rechter (ECLI:NL:RBAMS:2018:6527).

De regels
Ingevolge artikel 4.27 lid 2a APV is het verboden om in een door het college aangewezen gebied
langer te parkeren dan een door het college te bepalen periode.  De locatie Admiralengracht is
door het college aangewezen als gebied waar een fiets niet langer dan zes weken op dezelfde
plaats geparkeerd mag worden, zonder wezenlijke onderbreking1.  Op deze locatie geldt een
maximale parkeerduur van zes weken. Deze maximale parkeerduur geldt zowel binnen als buiten
de fietsparkeervoorzieningen. Met dit beleid wil de gemeente de bestaande parkeerplekken beter
benutten.  In een gebied met een  maximale parkeerduur van zes weken krijgt de eigenaar vanaf
het aanbrengen van de sticker zeven dagen de tijd om de fiets te verwijderen.

Hoe voorkom ik dat mijn fiets wordt verwijderd?
Het kan natuurlijk voorkomen dat u uw fiets langere tijd niet gebruikt door een lange vakantie of
ziekte. De beste oplossing is om de fiets dan binnen te zetten. Maar dat kan niet altijd. Vraag dan
aan uw buren of vrienden om uw fiets in de gaten te houden. Als de gemeente een sticker op de
fiets geplakt heeft, is het verstandig om de sticker te verwijderen en de fiets in gebruik te nemen.
De fiets wordt dan niet verwijderd.

1 Gemeenteblad van 19 oktober 2016,nr 144103,  ' (Brom)  fiets-parkeerduur beperking in Amsterdam Zuid'.

Beslissing
De gemeente is van oordeel dat de krijtmarkering een betrouwbare methode is om te controleren
of fietsen na zes weken zijn gebruikt of niet. De krijtstreep verdwijnt van het wiel met het fietsen.
Als de krijtstreep nog op het wiel zit, is dit het bewijs dat de fiets niet is gebruikt. Wij hebben
echter in uw specifieke situatie besloten om u het voordeel van de twijfel te geven. Wij kunnen in
uw geval niet met zekerheid vaststellen dat uw dochter haar fiets niet heeft gebruikt.

Hierom komt u in aanmerking voor vergoeding van de door u gemaakte kosten. Dit betreffen de
kosten van ? 22,50 die u aan het Fietsdepot hebt betaald, de kosten van ? 25,- ter vervanging van
het oude slot en de door u gemaakte reiskosten van ? 4,42 ( Artikel 11 lid 1 sub d Besluit tarieven in
strafzaken 2003).

Gelet op het bovenstaande zal ik opdracht geven om het bedrag van ? 51,92 over te maken naar
rekening [REKENINGNR]  t.n.v. [NAAM]

Wij beschouwen uw bezwaardossier hiermee als gesloten.

Met vriendelijke groet,

Dhr. [NAAM] afdeling Bestuursrecht Algemeen
Juridisch Bureau