Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.20.004293.001
Datum         11 mei 2020
Onderwerp     Advies naar aanleiding van het bezwaarschrift van mevrouw [NAAM] college,

1. Inleiding
Op 30 januari 2020 om 13:37 uur heeft de handhaver, namens u, de fiets van mevrouw [NAAM]
(hierna: [NAAM]) verwijderd uit het gebied rond het NS-station Amsterdam Centraal
(Stationsplein) en opgeslagen bij het Fietsdepot. De fiets van [NAAM] stond volgens het besluit
niet geparkeerd in de daarvoor bestemde voorziening. Het besluit is op 30 januari 2020 om 11:25 uur
bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  een kostenvergoeding toe te kennen van ? 10,- .

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] geeft aan dat de fiets ten onrechte is verwijderd. [NAAM] geeft aan dat zij
de fiets in het fietsenrek heeft geplaatst waarna waarschijnlijk de fiets door een derde is
verplaatst-
. [NAAM] geeft aan dat de begunstigingstermijn erg kort was waardoor zij geen tijd had
de overtreding te corrigeren-
. [NAAM] geeft aan dat het al de tweede keer is dat haar fiets is verwijderd en dat ze
bezwaar maakt. Op het eerste bezwaar heeft zij nooit een reactie ontvangen-
. [NAAM] wil graag de kosten voor het terug krijgen van haar fiets voor beide gevallen
vergoed krijgen-
. [NAAM] geeft aan dat bij verwijdering van de fiets het achterlicht beschadigd is
geraakt. [NAAM] wil graag de kosten voor reparatie vergoedt krijgen.

4. Horen van [NAAM]

Op 26 maart 2020 is er telefonisch contact geweest met [NAAM]. [NAAM] heeft ingestemd
met telefonisch horen. [NAAM] heeft samengevat het volgende aangevoerd:
. [NAAM] geeft aan te kampen met beperkingen waaronder een vorm van
dwangneurose. Hierdoor is het voor [NAAM] niet mogelijk om de fiets anders dan op
de juiste manier te parkeren. [NAAM] weet daardoor zeker dat zij de fiets in de
voorziening heeft geparkeerd-
. [NAAM] geeft aan dat de fiets waarschijnlijk door een derde verplaatst is-
. [NAAM] geeft aan dat de fiets niet vast stond aan het fietsenrek met een kettingslot-
. [NAAM] geeft aan dat bij de verwijdering van de fiets door Handhaving het achterlicht
beschadigd is-
. [NAAM] geeft aan dat haar fiets al eerder is verwijderd. Dit was rond 11 oktober 2019.
Hiertegen heeft [NAAM] schriftelijk bezwaar gemaakt maar zij heeft nooit iets
vernomen van de gemeente ten aanzien van dit bezwaar.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening mogen worden geparkeerd. Door het intensief
gebruik en hoge fietsparkeerdruk is het gebied rond het NS-station Amsterdam Centraal door het
college van burgemeester en wethouders aangewezen als gebied waarin het verboden is om
fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de rekken
te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond op de stoep naast een
fietsenrek. Voor een handhaver is bepalend hoe hij de fiets aantreft.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 30 januari 2020 om 11:25 uur is aangebracht, en dat de fiets op dezelfde datum om
13:37 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] geeft aan dat zij haar fiets in een fietsenrek heeft geparkeerd en dat de fiets
waarschijnlijk door een derde is verplaatst. [NAAM] geeft aan dat de fiets niet vast stond aan
het fietsenrek met een kettingslot. Uit het constateringsformulier en de foto's die zijn gemaakt bij
de verwijdering van de fiets, blijkt dat de fiets naast het fietsenrek, en dus buiten de voorziening, is
aangetroffen. Voor de handhaver is bepalend hoe hij de fiets aantreft. Het komt helaas voor dat in
het rek geplaatste fietsen eruit worden gehaald zodat iemand anders zijn of haar fiets op die plek
in het rek kan zetten. Hoe vervelend dit voor [NAAM] ook is, het is haar verantwoordelijkheid
om de fiets zo te stallen dat dit niet kan gebeuren. De commissie adviseert de fiets met een
(ketting)slot aan het fietsenrek vast te maken. Hierbij moet dat slot zó bevestigd worden dat niet
teveel ruimte bestaat om de fiets uit het rek te halen.

De commissie overweegt dat het voor risico van degene die zijn fiets stalt hoort te blijven, dat de
fiets door een ander verplaatst kan worden als hij de fiets niet zo bevestigt dat dat niet kan
gebeuren. De commissie is van mening dat de overtreding [NAAM] is toe te rekenen, zodat de
last haar terecht is opgelegd en de kosten van de bestuursdwang ook op haar verhaald mochten
worden.

[NAAM] heeft aangegeven de begunstigingstermijn erg kort te vinden. De commissie herhaalt
dat indien een fiets in een aangewezen gebied buiten een fietsvoorziening wordt aangetroffen, de
eigenaar vanaf het aanbrengen van de sticker één uur de tijd krijgt om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen. Dat de eigenaar van de
fiets niet binnen die termijn de overtreding ongedaan heeft kunnen maken doet daar niet aan af.
Bovendien heeft de Rechtbank Amsterdam met de uitspraak van 26 september 2018 te kennen
gegeven dat het verlenen van een begunstigingstermijn van één uur niet onredelijk is, in het geval

van binnen het aangewezen gebied buiten de daarvoor bestemde voorziening geparkeerde
fietsen.2

[NAAM] geeft aan dat haar fiets rond 11 oktober 2019 ook is verwijderd door de gemeente
Amsterdam. Hiertegen heeft [NAAM] ook bezwaar gemaakt maar zij heeft daarop nooit een
reactie ontvangen. De commissie heeft navraag gedaan binnen de gemeente. Er is binnen de
gemeente Amsterdam geen bezwaarschrift van [NAAM] bekend tegen de verwijdering van de
fiets rond 11 oktober 2019. Daarnaast heeft [NAAM] geen bewijs kunnen overleggen waaruit
blijkt dat zij rond 11 oktober 2019 schriftelijk een bezwaarschrift heeft ingediend. Gelet hierop kan
de commissie niet ingaan op de rechtmatigheid van het besluit tot verwijdering van de fiets van
bezwaarde rond 11 oktober 2019.

6.3 Ten aanzien van de kostenvergoeding
[NAAM] geeft aan dat bij verwijdering van de fiets het achterlicht beschadigd is geraakt. De
commissie overweegt dat bij het toepassen van bestuursdwang zorgvuldig te werk moet worden
gegaan en beschadiging moet worden vermeden. Uit het constateringsformulier blijkt niet dat op
het moment van verwijdering de fiets gebreken kende. Op de foto die van de fiets is gemaakt bij
aankomst bij het Fietsdepot blijkt dat het achterlicht beschadigd is. Dit is kennelijk tijdens het
vervoeren van de fiets naar het Fietsdepot gebeurd. Gelet hierop is het voldoende aannemelijk dat
de schade is ontstaan door toedoen van het toepassen van bestuursdwang. [NAAM] heeft geen
stukken overlegd waaruit blijkt hoe hoog de kosten voor het herstellen van het beschadigde
achterlicht zijn. De commissie stelt vast dat een redelijke vergoeding voor het herstellen van een
achterlicht ?10, - bedraagt.

Gelet op het bovenstaande adviseert de commissie om een kostenvergoeding van ? 10, - toe te
kennen aan [NAAM]. [NAAM] wordt de gelegenheid geboden om een foto of kopie van haar
bankpas in kleur toe te sturen, waarop de naam en het rekeningnummer van [NAAM] duidelijk
leesbaar zijn. [NAAM] kan de genoemde documenten sturen naar
juridischbureau.bezwaren@amsterdam.nl om de kostenvergoeding te ontvangen.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt in aanmerking voor een
kostenvergoeding van ?10, -.

Adviseur,

w/g Mw. mr. [NAAM] Rb Amsterdam, 26 september 2018, ECLI:NL:RBAMS:2018:751