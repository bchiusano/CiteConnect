U heeft bezwaar gemaakt tegen de verwijdering van uw fiets op 2 november 2018 van de locatie
Rijnsburgstraat. De fiets was volgens het besluit een verlaten fiets.

De regels
Ingevolge artikel 4.27, lid 2a, van de Algemene Plaatselijke Verordening (APV) is het verboden om
fietsen of bromfietsen die rijtechnisch in onvoldoende staat van onderhoud en in een kennelijke
verwaarloosde toestand te verkeren, op of aan de weg te laten staan. De openbare weg is schaars
en daarom niet bedoeld voor het opslaan van goederen die niet gebruikt worden. verwaarloosde
fietsen nemen niet alleen schaarse fietsparkeerruimte in, ze doen ook afbreuk aan het aanzien van
de openbare ruimte. Een fiets is verwaarloosd als de fiets rijtechnisch in onvoldoende staat van
onderhoud Ã©n in een kennelijk verwaarloosde toestand verkeerd. In kennelijk verwaarloosde
toestand betekent dat duidelijk is dat de fiets niet gebruikt of onderhouden wordt. De eigenaar
zou de fiets dan nog wel kunnen laten repareren, maar neemt daar kennelijk niet de moeite voor.

Mocht de eigenaar van de fiets het niet eens zijn met de verwijdering van zijn of haar fiets, dan kan
binnen zes weken na bekendmaking van het besluit. De bekendmaking van het besluit geschiedt
door een rode sticker op de fiets te plakken. De datum die op deze sticker wordt vermeld, is de
datum van de bekendmaking van het besluit. Wanneer niet binnen deze termijn bezwaar wordt
ingediend, kan een bezwaarschrift niet-ontvankelijk worden verklaard.

Kostenvergoeding
Volgens het constateringsformulier is de fiets op 17 oktober 2018 gestickerd en verwijderd op 2
november 2018, omdat de fiets als verlaten is aangemerkt.

Het besluit is bekend gemaakt op 17 oktober 2018. De termijn voor het indienen van het
bezwaarschrift ving aan op 18 oktober 2018.

Volgens geldende jurisprudentie is de sticker op de fiets het besluit.1  Gelet op artikel 6:7 jo. 6:8
van de Algemene wet bestuursrecht (hierna: Awb) was 28 november 2018 de laatste dag waarop
het bezwaarschrift kon worden ingediend. Het bezwaarschrift heeft als poststempel 17 december
2018 en is ontvangen op 21 december 2018. Daarmee staat vast dat het bezwaarschrift niet tijdig
is ingediend. U het niet gereageerd op het verzoek om de reden voor het te laat indienen. In
beginsel wordt uw bezwaarschrift daarom niet-ontvankelijk verklaard en niet inhoudelijk
behandelend.

In uw geval kan echter  niet met zekerheid worden vastgesteld dat de juiste procedure voor
verwijdering van een verlaten fiets is gevolgd. Wij nemen uw bezwaarschrift daarom in
behandeling.
Ik besluit u het voordeel van de twijfel te geven. Dit betekent dat uw bezwaarschrift gegrond is. U
komt in aanmerking voor vergoeding van de door u gemaakte kosten. Dit betreffen de
administratiekosten van ?22,50 die u aan het Fietsdepot heeft betaald.

Gelet op het bovenstaande zal ik opdracht geven om het bedrag van ?22,50 over te maken naar
rekening [REKENINGNR]ten name van [NAAM]

Wij beschouwen uw bezwaardossier hiermee als gesloten.

Met vriendelijk groet,

De heer [NAAM] afdeling Bestuursrecht Algemeen
Juridisch Bureau

1 Rb. Den Haag 10 oktober 2016, ECLI:NL:RBDHA:2016:1216