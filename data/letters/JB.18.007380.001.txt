Advies van de bezwaarschriftencommissie Juridisch Bureau

Aan           Het college van burgemeester en wethouders van Amsterdam
Griffienummer JB.18.007380.001
Datum         22 oktober 2018
Onderwerp     Advies naar aanleiding van het bezwaarschrift van mevrouw [NAAM]

Geacht college,

1. Inleiding
Op 25 mei 2018 heeft de handhaver, namens u, de fiets van mevrouw [NAAM] (hierna:
bezwaarde) verwijderd van de locatie Kloveniersburgwal en opgeslagen bij het Fietsdepot. De fiets
stond volgens het besluit langer dan zes weken onafgebroken op dezelfde plaats geparkeerd. Het
besluit is op 3 mei 2018 bekendgemaakt.

Tegen dit besluit is op 19 juni 2018 een bezwaarschrift ingediend. Bij brief van 21 augustus 2018 is
de ontvangst van het bezwaarschrift bevestigd.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Het besluit is bekend gemaakt op 3 mei 2018. De termijn voor het indienen van het bezwaarschrift
ving aan op 4 mei 2018. Volgens de uitspraak van 10 oktober 2016 Rechtbank Den Haag1 is de
sticker op de fiets het besluit. Gelet op artikel 6:7 jo. 6:8 van de Algemene wet bestuursrecht
(hierna: Awb) was 14 juni 2018 de laatste dag waarop het bezwaarschrift kon worden ingediend.
Het bezwaarschrift is op 19 juni 2018 ingediend. Daarmee staat vast dat het bezwaarschrift niet
tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het haar niet aan te rekenen is, dat zij te laat is met zijn
bezwaarschrift.

Bij brief van 21 augustus 2018 is bezwaarde in de gelegenheid gesteld om vóór 4 september 2018
te laten weten waarom het bezwaarschrift te laat is ingediend. [NAAM] heeft hierop niet
gereageerd. Op 1 oktober 2018 hebben we geprobeerd bezwaarde te bellen, helaas zonder
resultaat. Vervolgens hebben we bezwaarde op 1 oktober 2018 een e-mail verstuurd. We hebben

1 ECLI:NL:RBDHA:2016:12168

haar gevraagd binnen een week te laten weten of ze, in verband met de te late indiening, nog
aanvullingen heeft op hetgeen ze al in haar bezwaarschrift heeft aangegeven, namelijk:
?  dat er geen sticker op haar fiets heeft gezeten-
?  dat ze na de verwijdering van haar fiets op vakantie geweest en is hierdoor pas op 19 juni
2018 in staat geweest om het Fietsdepot te bellen.

Wij overwegen dat uit de stukken en bij navraag bij Handhaving is gebleken dat er op 3 mei 2018
een waarschuwingssticker op de fiets is geplakt met een begunstigingstermijn van een week. Het
besluit is hiermee op de juiste wijze bekendgemaakt. De fiets is daadwerkelijk verwijderd op 25
mei 2018.

Wij overwegen dat slechts in zeer bijzondere gevallen het bezwaarschrift bij te late indiening in
behandeling wordt genomen. Het moet blijken dat het bezwaarde niet aangerekend kan worden
dat er niet tijdig bezwaar is ingediend.

Op grond hiervan concluderen wij dat uit het bezwaarschrift geen geldige reden voor
termijnoverschrijding blijkt.

3. Advies
Op grond van het vorenstaande adviseer ik u:
-  Het bezwaarschrift van 19 juni 2018 niet-ontvankelijk te verklaren.

Adviseur,

Mevrouw [NAAM]