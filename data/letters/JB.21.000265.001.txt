Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.21.000265.001
Datum        13 april 2021
Onderwerp    Advies naar aanleiding van het bezwaarschrift van [NAAM]

Geacht college,

1. Inleiding
Op 22 december 2020 om 11:00 uur heeft de handhaver, namens u, de fiets van [NAAM]
(hierna: bezwaarde) verwijderd uit het gebied rond het gebied De Kinkerstraat/De Hallen
(Kinkerstraat) te Amsterdam en opgeslagen bij het Fietsdepot. De fiets stond volgens het besluit
niet geparkeerd in de daarvoor bestemde voorziening. Het besluit is op 122 december 2020 om
08:07 uur bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat haar fiets op 22 december 2020 naast haar andere fiets
geparkeerd in een fietsrek ter hoogte van haar woonadres Kinkerstraat [HUISNR] stond. De
fiets parkeert zij daar altijd.
.  Bij dit rek geldt geen limiet op het aantal uren dat een fiets daar wettelijk mag staan. Om
08:07 uur werd er een sticker op de fiets geplakt. Uiteindelijk is de fiets om 11:00 uur
weggehaald. [NAAM] geeft aan dat het gek is, aangezien haar andere fiets er wel nog
stond en niet was meegenomen. [NAAM] vraagt zich af waarom haar fiets is wel
meegenomen. Zij heeft een foto van de locatie en de plek waar zij de fiets parkeerde
bijgevoegd.

.  Zij merkt op dat zij ook heeft moeten betalen om de fiets terug te krijgen.
.  Tenslotte merkt bezwaarde op dat er camerabeelden zijn van de feiten, die bij het
Kruidvat filiaal op Kinkerstaat 244 zijn op te vragen. Hieruit zal blijken dat de fiets correct
geparkeerd staat en onterecht weggehaald is.

4. Horen van bezwaarde
Op 12 april 2021 is er telefonisch contact geweest met bezwaarde. [NAAM] heeft de bezwaren
uit het bezwaarschrift herhaald en benadrukt. Samengevat heeft bezwaarde verder het volgende
aangegeven:
. [NAAM] woont op de locatie langer dan 1 jaar. Haar fiets staat altijd op dezelfde plek
geparkeerd. Het is het rek voor het appartement waarvoor zij woont. Zij had inderdaad
gezien  inderdaad dat in de Kinkerstraat veel fietsen worden verwijderd. Zij vindt het gek
dat zij twee fietsen heeft die langs elkaar staan geparkeerd, en dat er ééeen fiets is
verwijderd. De andere fiets is niet verwijderd. De fietsen stonden naast elkaar.
.  Zij heeft eerder gehad dat er een sticker op de fiets zat en dan had zij tijd genoeg om er
wat aan te doen. In de tijd met het coronavirus en de lockdown werkt bezwaarde veel
thuis en heeft zij meetings, waardoor zij niet altijd de mogelijkheid heeft om er iets aan te
doen.
. [NAAM] geeft aan dat zij haar fiets heeft vastgemaakt met een (ketting)slot aan het
nietje. De fiets kon dus niet echt ver uitsteken.

Ter informatie is het constateringsformulier en de door Handhaving gemaakte foto's per e-mail
van 12 april 2021 aan bezwaarde gestuurd.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek of fietsnietje) mogen
worden geparkeerd. Door het intensief gebruik en hoge fietsparkeerdruk is het gebied rond De
Kinkerstraat/De Hallen het college van burgemeester en wethouders aangewezen als gebied
waarin het verboden is om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

1 Gemeenteblad 18 september 2018, nr. 197814, 'Uitvoering van een gebiedsaanwijzing op grond 
van art. 4, lid 3 Algemene Plaatselijke Verordening APV ter beperking van het (brom) fietsparkeren 
in de openbare ruimte in het belang van de veiligheid en ter voorkoming van hinder, gemeente 
Amsterdam'.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het gebied gebruik maken de ruimte
te geven. Door middel van informatieborden wordt gewezen op het verbod op buiten de
parkeervoorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets van bezwaarde stond tussen de
fietsnietjes in. Er wordt opgemerkt dat er officieel maar twee fietsen bij een fietsnietje mogen
staan. Daarnaast wordt ter verduidelijking benoemd dat, indien een fiets goed bij een fietsnietje
geparkeerd staat, de fiets niet of weinig uit steekt. Uit de foto's blijkt dat de fiets met het
achterwiel uitsteekt. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 22 december 2020 om 08:07 uur is aangebracht, en dat de fiets op diezelfde dag om
11:00 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde geeft aan dat haar fiets op 22 december 2020 naast haar andere fiets geparkeerd in
een fietsrek ter hoogte van haar woonadres stond. [NAAM] woont op de locatie langer dan 1
jaar. De fiets parkeert zij daar altijd. Bij dit rek geldt geen limiet op het aantal uren dat een fiets
daar wettelijk mag staan. Zij had inderdaad gezien inderdaad dat in de Kinkerstraat veel fietsen
worden verwijderd. De fietsen stonden naast elkaar. Zij vindt het gek dat zij twee fietsen heeft die
langs elkaar staan geparkeerd, en dat er ééeen fiets is verwijderd. De andere fiets is niet
verwijderd. [NAAM] geeft verder aan dat zij haar fiets heeft vastgemaakt met een (ketting)slot
aan het nietje. De fiets kon dus niet echt ver uitsteken. De commissie overweegt hiertoe het
volgende.

Herhaald wordt dat uit het constateringsformulier en de foto's die zijn gemaakt bij de verwijdering
van de fiets, blijkt dat de fiets buiten de fietsvoorziening is aangetroffen. De fiets van bezwaarde
stond tussen de fietsnietjes in. Er wordt opgemerkt dat er officieel maar twee fietsen bij een
fietsnietje mogen staan. Daarnaast wordt ter verduidelijking benoemd dat, indien een fiets goed

bij een fietsnietje geparkeerd staat, de fiets niet of weinig uit steekt. Uit de foto's blijkt dat de fiets
met het achterwiel uitsteekt. Voor een handhaver is bepalend hoe hij de fiets aantreft.

Het komt helaas voor dat bij het fietsnietje geplaatste fietsen worden verplaatst zodat iemand
anders zijn of haar fiets op die plek kan zetten. Hoe vervelend dit voor bezwaarde ook is, het is
haar verantwoordelijkheid om de fiets zo te stallen dat dit niet kan gebeuren. Ook als een
(ketting)slot gebruikt wordt om de fiets aan het fietsnietje te bevestigen, moet dat slot zó
bevestigd worden dat niet teveel ruimte bestaat om de fiets buiten de voorziening te verplaatsen.

Bezwaarde heeft eerder gehad dat er een sticker op de fiets zat en dan had zij tijd genoeg om er
wat aan te doen. In de tijd met het coronavirus en de lockdown werkt bezwaarde veel thuis en
heeft zij meetings, waardoor zij niet altijd de mogelijkheid heeft om er iets aan te doen.  De
commissie overweegt hiertoe het volgende.

Hoewel wij begrip hebben voor de door bezwaarde aangevoerde omstandigheden, doet dit niets
af aan de geconstateerde overtreding. Gelet op de periode waarin de overtreding is geconstateerd
en het moment waarop de fiets is voorzien van een sticker, wordt opgemerkt dat het door
bezwaarde gestelde haar niet ontslaat van de plicht om haar fiets volgens de daarvoor geldende
regels voor fietsen te parkeren. Herhaald wordt dat indien een fiets in een aangewezen gebied 
buiten een fietsvoorziening wordt aangetroffen, de eigenaar vanaf het aanbrengen van de sticker
één uur de tijd krijgt om de fiets te verwijderen. Een begunstigingstermijn van één uur wordt 
voldoende geacht om de overtreder in staat te stellen de overtreding ongedaan te maken. 
langere begunstigingstermijn wordt gelet op de druk op de openbare ruimte in het gebied en de
aanzuigende werking van verkeerd geparkeerde fietsen niet wenselijk geacht en zou in feite leiden
tot het gedogen van overtredingen. Dat de eigenaar van de fiets niet binnen die termijn de
overtreding ongedaan heeft kunnen maken in verband met bijvoorbeeld werkafspraken, doet daar
niet aan af. Bovendien heeft de Rechtbank Amsterdam met de uitspraak van 26 september 2018
te kennen gegeven dat het verlenen van een begunstigingstermijn van één uur niet onredelijk is, in
het geval van binnen het aangewezen gebied buiten de daarvoor bestemde voorziening
geparkeerde fietsen.2

6.3 Ten aanzien van de kosten
Bezwaarde merkt op dat zij ook heeft moeten betalen om de fiets terug te krijgen. De commissie
overweegt hiertoe het volgende. De commissie overweegt hiertoe het volgende.

Ten aanzien van de door bezwaarde aan het Fietsdepot betaalde administratiekosten wordt
overwogen dat bezwaarde alleen in aanmerking komt voor een vergoeding, indien blijkt dat niet
de juiste procedure voor verwijdering is gevolgd. Hiervan is geen sprake. De commissie adviseert
daarom geen kostenvergoeding toe te kennen.

7. Conclusie
Op grond van het voorgaande is de commissie van oordeel dat het bezwaar ongegrond is en dat het

2 Rb Den Haag, 10 oktober 2016, ECLI:NL:RBDHA:2016:12168.

bestreden besluit in stand dient te blijven. [NAAM] komt niet aanmerking voor een
kostenvergoeding.

Adviseur,

Mw. [NAAM]