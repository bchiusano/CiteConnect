Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.22.015813.001
Datum         7 november 2022
Onderwerp     Advies naar aanleiding van het bezwaarschrift van [NAAM]

Geacht college,

1.  Inleiding
Op 9 september 2022 om 11:11 uur heeft de handhaver, namens u, de fiets van [NAAM]
(hierna: bezwaarde) verwijderd uit het gebied rond het NS-station Amsterdam Zuid
(Parnassusweg) en opgeslagen bij het Fietsdepot. De fiets van bezwaarde stond volgens het
besluit niet geparkeerd in de daarvoor bestemde voorziening. Het besluit is op 8 september om
09:15 uur bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. Bezwaren
Samengevat luiden de bezwaren in het bezwaarschrift als volgt:
. [NAAM] voert aan dat zij haar fiets op woensdag 7 september 2022, na school,
geparkeerd heeft op het NS-station Amsterdam Zuid.
. [NAAM] geeft aan dat er geen plek was en heeft haar fiets net naast het fietsenrek
geplaatst.
. [NAAM] studeert net een week in Amsterdam en dacht dan ook de volgende dag terug
te komen om haar fiets te verplaatsen. Dit was echter niet mogelijk doordat er geen
treinen reden.
. [NAAM] geeft aan dat zij de NS aansprakelijk acht voor dit ongemak, maar ook vindt
bezwaarde dat er te weinig ruimte is op de stations.
. [NAAM] heeft de fiets onbedoeld fout geparkeerd. Net naast het rek leek haar namelijk
nog een redelijke optie, gelet op het feit dat het overal vol zat en de fiets niet in de weg
stond.
. [NAAM] voert aan het belachelijk te vinden dat de fiets direct verwijderd wordt. De
waarschuwing heeft zij namelijk niet kunnen zien doordat de treinen niet reden.

4. Horen
Op 18 oktober 2022 en 25 oktober 22 heeft de behandelend jurist van het bezwaarschrift
bezwaarde per e-mail uitgenodigd om een afspraak in te plannen voor een telefonische
hoorzitting. Hierop heeft bezwaarde niet gereageerd. Omdat een reactie omtrent het telefonisch
horen is uitgebleven, gaan wij ervan uit dat bezwaarde niet gehoord wil worden en zal het
bezwaarschrift aan de hand van de beschikbare stukken uit het dossier worden beoordeeld.

5. Juridisch kader
Ingevolge artikel 4.27 lid 3 en 4 APV kan in het belang van de veiligheid en ter voorkoming van
hinder een gebied worden aangewezen waarin fietsen uitsluitend in de daarvoor bestemde
voorziening (lees: een fietsenrek of fietsparkeervak) mogen worden geparkeerd. Door het
intensief gebruik en hoge fiets parkeerdruk is het gebied rond het NS-station Amsterdam Zuid
door het college van burgemeester en wethouders aangewezen als gebied waarin het verboden is
om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod op buiten de rekken te
parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets van bezwaarde stond tegen een
hek geparkeerd en niet in een daarvoor bestemde voorziening. Voor een handhaver is bepalend
hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de

1 Gemeenteblad van 3 mei 2016, nr 55896, 'Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 8 september om 09:15 uur is aangebracht, en dat de fiets op 9 september 2022 om
11:11 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] voert aan dat zij haar fiets op woensdag 7 september 2022, na school, geparkeerd
heeft op het NS-station Amsterdam Zuid. [NAAM] geeft aan dat er geen plek was en heeft haar
fiets net naast het fietsenrek geplaatst. [NAAM] studeert net een week in Amsterdam en dacht
dan ook de volgende dag terug te komen om haar fiets te verplaatsen. Dit was echter niet mogelijk
doordat er geen treinen reden. [NAAM] geeft aan dat zij de NS aansprakelijk acht voor dit
ongemak, maar ook vindt bezwaarde dat er te weinig ruimte is op de stations. [NAAM] heeft de
fiets onbedoeld fout geparkeerd. Net naast het rek leek haar namelijk nog een redelijke optie,
gelet op het feit dat het overal vol zat en de fiets niet in de weg stond. [NAAM] voert aan het
belachelijk te vinden dat de fiets direct verwijderd wordt. De waarschuwing heeft zij namelijk niet
kunnen zien doordat de treinen niet reden. De commissie overweegt hiertoe als volgt.

De commissie herhaalt dat de fiets van bezwaarde in het aangewezen gebied stond geparkeerd.
Dit betekent dat fietsen, die niet in de daarvoor bestemde parkeervoorziening staan, mogen
worden verwijderd. Opgemerkt wordt dat de gebieden rond alle NS-stations in Amsterdam zijn
aangewezen als gebied waar het verboden is een fiets buiten de daarvoor bestemde voorziening
te parkeren. Uit het constateringsformulier, en de foto's die zijn gemaakt bij de verwijdering van
de fiets, blijkt dat de fiets niet in een fietsenrek geparkeerd stond en dus buiten de voorziening is
aangetroffen.

Daarnaast wordt herhaald dat indien een fiets in een aangewezen gebied buiten een
fietsvoorziening wordt aangetroffen, de eigenaar vanaf het aanbrengen van de sticker één uur de
tijd krijgt om de fiets te verwijderen. Een begunstigingstermijn van één uur wordt voldoende
geacht om de overtreder in staat te stellen de overtreding ongedaan te maken. Een langere
begunstigingstermijn wordt gelet op de druk op de openbare ruimte in het gebied en de
aanzuigende werking van verkeerd geparkeerde fietsen niet wenselijk geacht en zou in feite leiden
tot het gedogen van overtredingen. Dat de eigenaar van de fiets niet binnen die termijn de
overtreding ongedaan heeft kunnen maken in verband met bijvoorbeeld (werktijden/school), doet
daar niet aan af. Bovendien heeft de Rechtbank Amsterdam met de uitspraak van 26 september
2018 te kennen gegeven dat het verlenen van een begunstigingstermijn van één uur niet onredelijk
is, in het geval van binnen het aangewezen gebied buiten de daarvoor bestemde voorziening

geparkeerde fietsen.2 Het veroorzaken van hinder is hiervoor geen vereiste. De fiets mocht
verwijderd worden. Tegen deze achtergrond wordt bezwaarde niet in haar bezwaren gevolgd.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mevrouw [NAAM] Rb Amsterdam, 26 september 2018, ECLI:NL:RBAMS:2018:751