Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.21.023854.001
Datum         17 maart 2022
Onderwerp     Advies naar aanleiding van het bezwaarschrift van [NAAM]

Geacht college,

1. Inleiding
Op 1 november 2021 om 11:39 uur heeft de handhaver, namens u, de fiets van [NAAM] (hierna:
bezwaarde) verwijderd uit het gebied rond het NS-station Amsterdam Centraal (De Ruijterkade) en
opgeslagen bij het Fietsdepot. De fiets van bezwaarde stond volgens het besluit niet geparkeerd in
de daarvoor bestemde voorziening. Het besluit is op 1 november 2021 om 08:00 uur
bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] geeft aan dat zij wekelijks naar NS-station Amsterdam Centraal gaat en dat zij
hiervoor haar bakfiets gebruikt.
. [NAAM] geeft aan het erg overdreven te vinden om in deze situatie de nul termijn te
handhaven. [NAAM] vindt het een onmogelijke eis om een fiets binnen één uur weg te
halen. [NAAM] is diezelfde dag om 17:30 uur teruggekomen en heeft hierdoor geen
reële gelegenheid gehad de fiets zelf te verwijderen.
.  Ook geeft bezwaarde aan dat de doorgang niet gehinderd of belemmerd werd waardoor
acuut optreden niet noodzakelijk was.
. [NAAM] voert aan dat het een brede bakfiets is waardoor deze niet in een
fietsenstalling geplaatst kan worden. Dit is volgens bezwaarde wel de aangegeven reden
voor het verwijderen van de bakfiets.
. [NAAM] geeft aan dat de P-IJzijde West zijn maximale aantal geparkeerde bakfietsen
al had bereikt waardoor er geen andere mogelijkheid was om de bakfiets te stallen.

.  Tot slot merkt bezwaarde op dat er op de bijgevoegde foto te zien is dat er geen bord op
de locatie staat met het parkeerverbod.
. [NAAM] verzoekt de gemaakte administratiekosten van ? 22,50 die aan het Fietsdepot
zijn betaald vergoed te krijgen.

4. Horen van bezwaarde
Op 10 maart 2022 is er telefonisch contact geweest met bezwaarde. [NAAM] heeft aangegeven
dat de bezwaren zoals weergegeven in het bezwaarschrift voldoende duidelijk zijn en dat zij deze
niet behoeft aan te vullen of toe te lichten.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek) mogen worden geparkeerd.
Door het intensief gebruik en hoge fietsparkeerdruk is het gebied rond het NS-station Amsterdam
Centraal door het college van burgemeester en wethouders aangewezen als gebied waarin het
verboden is om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de rekken
te parkeren.

Uit het constateringsformulier en de foto's die zijn gemaakt bij de verwijdering van de bakfiets,
blijkt dat de bakfiets buiten een fietsvoorziening is aangetroffen. De bakfiets stond tussen twee
fietsenrekken in geparkeerd. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de bakfiets voorzien was van een sticker. Uit het constateringsformulier blijkt
dat de sticker op 1 november 2022 om 08:00 uur is aangebracht, en dat de bakfiets op dezelfde
dag om 11:39 uur is verwijderd.

Hieruit volgt dat u de juiste procedure heeft gevolgd bij het verwijderen van de bakfiets.

6.2 Ten aanzien van de bezwaren
[NAAM] geeft aan het in deze situatie erg overdreven te vinden om de nul termijn te
handhaven. [NAAM] vindt het een onmogelijke eis om een fiets binnen één uur weg te halen.
[NAAM] is diezelfde dag om 17:30 uur teruggekomen en heeft hierdoor geen reële gelegenheid
gehad de bakfiets zelf te verwijderen. [NAAM] geeft aan dat de doorgang niet gehinderd of
belemmerd werd waardoor acuut optreden niet noodzakelijk was. De commissie overweegt
hiertoe het volgende.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Een langere begunstigingstermijn wordt gelet
op de druk op de openbare ruimte in het gebied en de aanzuigende werking van verkeerd
geparkeerde fietsen niet wenselijk geacht en zou in feite leiden tot het gedogen van
overtredingen. Dat bezwaarde niet binnen die termijn de overtreding ongedaan heeft kunnen
maken, doet daar niet aan af. Bovendien heeft de Rechtbank Amsterdam met de uitspraak van 26
september 2018 te kennen gegeven dat het verlenen van een begunstigingstermijn van één uur
niet onredelijk is, in het geval van binnen het aangewezen gebied buiten de daarvoor bestemde
voorziening geparkeerde fietsen.2

[NAAM] voert aan dat het een brede bakfiets is waardoor deze niet in een fietsenstalling
geplaatst kan worden. Dit is volgens bezwaarde wel de aangegeven reden voor het verwijderen
van de bakfiets. [NAAM] geeft aan dat de P-IJzijde West zijn maximale aantal geparkeerde
bakfietsen al had bereikt waardoor er geen andere mogelijkheid was om de bakfiets te stallen. De
commissie overweegt hiertoe het volgende.

Overwogen wordt dat uit het constateringsformulier en de foto's die zijn gemaakt bij de
verwijdering van de bakfiets, blijkt dat de bakfiets tussen twee fietsenrekken in stond en dus
buiten de fietsvoorziening is aangetroffen. Dat bezwaarde haar bakfiets niet in het rek heeft
kunnen zetten, ontslaat haar niet van het verbod om haar bakfiets buiten een parkeervoorziening
te parkeren. Bovendien zijn op verdere loopafstand van het station vaak stallingsmogelijkheden

2 Rb Amsterdam, 26 september 2018, ECLI:NL:RBAMS:2018:7511.

waar wel plek is. Van een verkeersdeelnemer mag worden verwacht dat hij of zij onderzoek doet
naar de ter plaatse geldende verkeerssituatie. Dat bezwaarde heeft nagelaten om zich te
oriënteren op de parkeermogelijkheden van bakfietsen in het gebied rond het NS-station
Amsterdam Centraal, komt voor haar rekening.

[NAAM] geeft aan dat er op de bijgevoegde foto te zien is dat er geen bord op de locatie staat
met het parkeerverbod. De commissie overweegt hiertoe het volgende.

De commissie merkt op dat door middel van informatieborden op de locatie Amsterdam Centraal
wordt gewezen op het verbod om de fiets buiten de parkeervoorziening te parkeren. Ook op de
website www.amsterdam.nl/fiets wordt dit verbod kenbaar gemaakt. Ten overvloede wordt nog
opgemerkt dat het echter niet de borden zijn die het parkeerverbod in het leven roepen. Het is de
bevoegdheid in de APV en het Aanwijzingsbesluit die maken dat er een bepaald regime geldt in
het gebied. Het al dan niet aanwezig zijn van een bord doet daarom niet af aan de geldende regels,
waarbij wordt verwezen naar de uitspraak van de Afdeling bestuursrechtspraak van de Raad van
State van 2 juli 2014.3

[NAAM] verzoekt de gemaakte administratiekosten van ? 22,50 die aan het Fietsdepot zijn
betaald vergoed te krijgen.

Ten aanzien van de door bezwaarde aan het Fietsdepot betaalde administratiekosten wordt
overwogen dat bezwaarde alleen in aanmerking komt voor een vergoeding, indien blijkt dat niet
de juiste procedure voor verwijdering is gevolgd. Hiervan is geen sprake. Aangezien de fiets
terecht is verwijderd komt deze schade niet voor vergoeding in aanmerking.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mw. [NAAM] Raad van State 2 juli 2014, ECLI:NL:RVS:2014:239