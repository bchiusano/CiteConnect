Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.20.014463.001
Datum         11 november 2020
Onderwerp     Advies naar aanleiding van het bezwaarschrift van [NAAM] van
Wezeveld en Westerflier

Geacht college,

1. Inleiding
Op 24 juli 2020 om 19:08 uur heeft de handhaver, namens u, een fiets van [NAAM] van
Wezeveld en Westerflier (hierna: bezwaarde) verwijderd uit de omgeving van de Rode Loper
(Ceintuurbaan) te Amsterdam en opgeslagen bij het Fietsdepot. De fiets van bezwaarde stond
volgens het besluit niet geparkeerd in de daarvoor bestemde voorziening. Het besluit is volgens het
constateringsformulier op 24 juli 2020 om 18:05 uur bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] stelt dat haar fiets aan de linkerzijde van het fietsenrek, tussen een boom en
het rek, stond geparkeerd. De doorgang werd op deze manier niet gehinderd of
belemmerd. Andere fietsers konden hun fiets zonder hinder in de voorziening plaatsen en
deze hier weer uit rijden-
.  Voorts stelt bezwaarde dat het niet een gebied betreft waar (brom)fietsen niet
geparkeerd mogen worden-
. [NAAM] geeft aan dat zowel bewoners als de horecagelegenheden gebruik maken van
het fietsenrek voor haar woning. Hierdoor is het aantal plekken binnen een daarvoor
bestemde voorziening zeer beperkt. Dit dwingt bewoners van het gebouw en de

omliggende woningen er toe de fiets te parkeren op plekken die hiervoor niet bestemd
zijn-
.  Tot slot geeft bezwaarde aan dat de sticker 's avonds rond etenstijd is bevestigd.
[NAAM] stelt dat gezien het tijdstip van de bevestiging van de sticker en de korte duur
die daarop volgde tot het verwijderen van de fiets, zij geen kans heeft gehad om zich
bewust te worden van de overtreding. [NAAM] benadrukt dat zij de fiets niet is
gepasseerd en zich niet gewaarschuwd heeft bevonden.

4. Horen van bezwaarde
Op 5 november 2020 is er kort telefonisch contact geweest met bezwaarde. [NAAM] gaf aan
graag een afspraak te willen maken om haar bezwaarschrift mondeling toe te lichten. Op 5
november 2020 heeft de behandelend jurist een e-mailbericht gestuurd om een afspraak te maken
voor een telefonische hoorzitting. Op 8 november 2020 heeft bezwaarde op deze e-mail
gereageerd. [NAAM] gaf aan dat, bij het nogmaals doorlopen van het bezwaarschrift deze
volgens bezwaarde alomvattend is. [NAAM] gaf aan dat zij bereid is een toelichting te geven
indien er voor de behandelend jurist onduidelijkheden zijn. Op 9 november 2020 heeft de
behandelend jurist per e-mail aangegeven dat er geen onduidelijkheden zijn en dat nu bezwaarde
afziet van een telefonische hoorzitting, het advies zal worden geschreven op basis van de stukken
in het dossier.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening mogen worden geparkeerd. Door het intensief
gebruik en hoge fietsparkeerdruk is het gebied rond de Rode Loper door het college van
burgemeester en wethouders aangewezen als gebied waarin het verboden is om fietsen buiten de
daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied rond de Rode Loper is het verboden fietsen buiten een
parkeervoorziening te plaatsen. Dit verbod wordt gehandhaafd teneinde de voetgangers die van

1 Gemeenteblad 23 augustus 2018, nr. 181437, 'Aanwijzingsbesluit APV artikel 4.27 lid 3 (brom-) fietsparkeren Rode Loper en
omgeving, gemeente Amsterdam'.

het gebied gebruik maken de ruimte te geven. Door middel van informatieborden wordt gewezen
op het verbod om buiten de rekken te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets stond op de standaard geparkeerd
naast een fietsenrek. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van een uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 24 juli 2020 om 18:05 uur is aangebracht, en dat de fiets diezelfde dag om 19:08 uur is
verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] stelt dat haar fiets aan de linkerzijde van het fietsenrek, tussen een boom en het rek,
stond geparkeerd. De doorgang werd op deze manier niet gehinderd of belemmerd. Andere
fietsers konden hun fiets zonder hinder in de voorziening plaatsen en deze hier weer uit rijden.
Voorts stelt bezwaarde dat het niet een gebied betreft waar (brom)fietsen niet geparkeerd mogen
worden. De commissie overweegt hiertoe als volgt.

De plek waar bezwaarde haar fiets heeft geparkeerd, valt onder het aangewezen gebied. Dit
betekent dat fietsen die buiten de daarvoor bestemde parkeervoorziening staan geparkeerd,
kunnen worden verwijderd. Het veroorzaken van hinder of een belemmering is hiervoor geen
vereiste.

[NAAM] geeft aan dat zowel bewoners als de horecagelegenheden gebruik maken van het
fietsenrek voor haar woning. Hierdoor is het aantal plekken binnen een daarvoor bestemde
voorziening zeer beperkt. Dit dwingt bewoners van het gebouw en de omliggende woningen er
toe de fiets te parkeren op plekken welke hiervoor niet bestemd zijn. De commissie overweegt
hiertoe als volgt.

Overwogen wordt dat indien er op de betreffende locatie geen vrije plek voorhanden is, dit nog
niet betekent dat een fiets buiten het rek mag worden geplaatst. Vaak is er in de nabije omgeving

nog wel een voorziening waar wel ruimte is om de fiets te parkeren. Zoals in de fietsenstalling bij
de Ceintuurbaan.

[NAAM] geeft aan dat de sticker 's avonds rond etenstijd is bevestigd. [NAAM] stelt dat
gezien het tijdstip van de bevestiging van de sticker en de korte duur die daarop volgde tot het
verwijderen van de fiets, zij geen kans heeft gehad om zich bewust te worden van de overtreding.
Benadrukt wordt dat bezwaarde de fiets niet is gepasseerd en zich niet gewaarschuwd heeft
bevonden. De commissie overweegt hiertoe als volgt.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Een langere begunstigingstermijn wordt gelet
op de druk op de openbare ruimte in het gebied en de aanzuigende werking van verkeerd
geparkeerde fietsen niet wenselijk geacht en zou in feite leiden tot het gedogen van
overtredingen. Dat de eigenaar van de fiets niet binnen die termijn de overtreding ongedaan heeft
kunnen maken doet daar niet aan af. Bovendien heeft de Rechtbank Amsterdam met de uitspraak
van 28 februari 2017 te kennen gegeven dat het verlenen van een begunstigingstermijn van één
uur niet onredelijk is, in het geval van binnen het aangewezen gebied buiten de daarvoor
bestemde voorziening geparkeerde fietsen.2

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mw. [NAAM] Rb Amsterdam, 28 februari 2017, ECLI:NL:RBAMS:2017:113