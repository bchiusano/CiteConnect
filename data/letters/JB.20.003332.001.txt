Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.20.003332.001
Datum         3 april 2020
Onderwerp     Advies naar aanleiding van het bezwaarschrift van de heer [NAAM]

Geacht college,

1. Inleiding
Op 13 februari 2020 om 11:32 uur heeft de handhaver, namens u, de fiets van [NAAM]
(hierna: bezwaarde) verwijderd uit het gebied bij het NS-station Amsterdam Bijlmer Arena en
opgeslagen bij het Fietsdepot. De fiets van bezwaarde stond volgens het besluit niet geparkeerd in
de daarvoor bestemde voorziening. Het besluit is op 13 februari 2020 om 09:00 uur bekendgemaakt.

Tegen dit besluit is tijdig een bezwaarschrift ingediend

2. Advies
De commissie adviseert u:
.  het bezwaar ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren als volgt:
. [NAAM] legt uit dat zijn fiets op de correcte wijze geparkeerd stond in het hiervoor
bestemde fiets parkeervak-
. [NAAM] vermoedt dat iemand anders de fiets verplaatst heeft waar hij nu de dupe van
is-
.  Voorts legt bezwaarde uit dat hij op zijn mijn werk was, en dus was hij niet in de
gelegenheid om enige actie te ondernemen binnen de stickertijd-
.  Tot slot zegt bezwaarde dat toen zijn fiets thuis bezorgd werd, hij zag dat de koplamp
afgebroken was.  Op de genomen foto, welke op de website staat, was dit niet het geval.

4. Horen van bezwaarde
[NAAM] heeft bij e-mail van 16 maart 2020 aangeven af te zien van het horen en heeft de
punten herhaalt, welke hij ook in zijn bezwaarschrift heeft omschreven.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek) mogen worden geparkeerd.
Door het intensief gebruik en hoge fietsparkeerdruk is het gebied rond het NS-station Amsterdam
Bijlmer Arena door het college van burgemeester en wethouders aangewezen als gebied waarin
het verboden is om fietsen buiten de daarvoor bestemde voorzieningen te parkeren1.

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de rekken
te parkeren.

[NAAM] voert aan dat de fiets op de locatie het NS-station Amsterdam Bijlmer Arena was
geparkeerd in een fiets parkeervak. Uit het constateringsformulier en de foto's die zijn gemaakt bij
de verwijdering van de fiets, blijkt dat de fiets buiten een fietsvoorziening is aangetroffen. De fiets
stond naast het fiets parkeervak. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van een uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 13 februari 2020 om 09:00 uur is aangebracht, en op diezelfde dag om 11:32 uur is
verwijderd.
Hieruit volgt dat u de juiste procedure heeft gevolgd bij het verwijderen van de fiets.
6.2 Ten aanzien  van de bezwaren
[NAAM] voert aan dat  zijn fiets op de correcte wijze geparkeerd stond in het hiervoor
bestemde fiets parkeervak. Vermoedelijk zou iemand anders de fiets hebben verplaatst.

Herhaald wordt dat de fiets buiten een fietsenparkeervak is aangetroffen. Fietsparkeervakken zijn
aangebracht op plekken waar op bepaalde tijdstippen veel stallingsruimte nodig is en op andere
tijden niet of veel minder. Fietsparkeervakken worden door gebruikers - in tegenstelling tot
fietsrekken, vooral gebruikt voor het kortstondig stallen van de fiets. Het komt voor dat fietsen
door anderen worden verplaatst. [NAAM] stelt  dat in dit geval de fiets door een derde naast
het fiets vak is gezet. Hoe vervelend dit ook is,verwacht mag worden dat degene die zijn fiets los in
een fietsparkeervak stalt weet dat er een risico op verplaatsing bestaat. Er kan ook voor gekozen
worden om de fiets,  vaak op wat meer afstand van de bestemming in een fietsenrek te stallen.
Overwogen wordt dat het voor risico van degene die zijn fiets stalt hoort te blijven, dat de fiets
door een ander verplaatst kan worden als de fiets los in een fietsparkeervak wordt geplaatst. Gelet
op het bovenstaande wordt het bezwaar van bezwaarde niet gevolgd.

[NAAM] voert aan dat hij op zijn werk was, en dus was hij niet in de gelegenheid om enige actie
te ondernemen binnen de stickertijd.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Een langere begunstigingstermijn wordt gelet
op de druk op de openbare ruimte in het gebied en de aanzuigende werking van verkeerd
geparkeerde fietsen niet wenselijk geacht en zou in feite leiden tot het gedogen van
overtredingen. Tevens heeft de Rechtbank Amsterdam (ECLI:NL:RBAMS:2017:1136) met de
uitspraak van 28 februari 2017 te kennen gegeven dat het verlenen van een begunstigingstermijn
van één uur niet onredelijk is, in het geval van binnen het aangewezen gebied buiten de daarvoor
bestemde voorziening geparkeerde fietsen. De enkele stelling dat bezwaarde wegens zijn werk
geen gelegenheid heeft gehad om actie te ondernemen, komt hiermee te vervallen.

Tot slot zegt bezwaarde dat toen zijn fiets thuis bezorgd was, hij zag dat de koplamp afgebroken
was.  Op de genomen foto, welke op de website staat, was dit niet het geval.

Ten aanzien van de door bezwaarde gemaakte kosten en de afgebroken koplamp wordt
overwogen dat hiervoor alleen tot vergoeding kan worden overgegaan indien blijkt dat niet de
juiste procedure voor verwijdering is gevolgd. Nu in bezwaar is gebleken dat hiervan geen sprake
is, wordt de door bezwaarde gemaakte kosten niet vergoed.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoedin