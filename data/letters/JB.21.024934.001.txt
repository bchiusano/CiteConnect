Advies van de bezwaarschriftencommissie Juridisch Bureau

Aan Het college van burgemeester en wethouders van de gemeente Amsterdam
ZaaknummerJB.21.024934.001
Datum 19 april 2022
Onderwerp Advies naar aanleiding van het bezwaarschrift van [NAAM] van [NAAM]

1. Inleiding
Op 14 november 2021 om 16:37 uur heeft de handhaver, namens u, de fiets van [NAAM] van [NAAM]
Kordelaar (hierna: bezwaarde) verwijderd uit het gebied rond het Leidseplein te Amsterdam en
opgeslagen bij het Fietsdepot. De fiets van bezwaarde stond volgens het besluit niet geparkeerd in
de daarvoor bestemde voorziening. Het besluit is op 14 november 2021 om 14:25 uur
bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
- het bezwaarschrift ontvankelijk te verklaren-
- het bezwaar ongegrond te verklaren-
- het bestreden besluit in stand te laten-
- geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
- Bezwaarde voert aan dat haar fiets op zondag 14 november 2021, van 14:15 uur tot en met
15:30 uur, in het fietsparkeervak bij de Apple Store op het Leidseplein geparkeerd stond.
- De fiets is volgens bezwaarde dan ook ten onrechte verwijderd.
- Bovendien vindt bezwaarde dat de sticker te weinig tijd geeft, namelijk 60 minuten, om
verwijdering van de fiets te kunnen voorkomen.

4. Horen van bezwaarde
Op 11 april 2022 is er telefonisch contact geweest met bezwaarde. [NAAM] heeft ingestemd
met telefonisch horen. [NAAM] heeft haar aangevoerde bezwaren herhaald en benadrukt.
Daarnaast heeft bezwaarde samengevat het volgende aangegeven:
[NAAM] . [NAAM]Bezwaarde geeft aan dat zij bekend is met de regels en zij weet dan ook zeker dat zij haar
[NAAM]fiets op de juiste wijze heeft geparkeerd.
[NAAM] . [NAAM]Bezwaarde stelt dat iemand anders haar fiets moet hebben verplaatst.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek of parkeervak) mogen
worden geparkeerd. Door het intensief gebruik en hoge fietsparkeerdruk is het gebied rond het
Leidseplein te Amsterdam door het college van burgemeester en wethouders aangewezen als
gebied waarin het verboden is om fietsen buiten de daarvoor bestemde voorzieningen te
parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het gebied rond het Leidseplein
gebruik maken de ruimte te geven. Door middel van informatieborden wordt gewezen op het
verbod om buiten de rekken en vakken te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond naast een fietsparkeervak
en naast een boom geparkeerd, en niet in een daarvoor bestemde parkeervoorziening. Voor een
handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

1 Gemeenteblad 13 maart 2020, nr. 65635, 'Besluit van burgemeester en wethouders van de gemeente Amsterdam betreffende
aanwijzing van stadsdeel Centrum als gebied met een maximale(brom-)fietsparkeerduur van zes weken, met uitzondering van
het gebied rond NS-station Amsterdam Centraal- de aanwijzing van gebied Leidseplein en omgeving als gebied waar fietsen en
bromfietsen uitsluitend geplaatst mogen worden in de voor die categorie bestemde parkeervoorzieningen'.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 14 november 2021 om 14:25 uur is aangebracht, en dat de fiets op diezelfde dag om
16:37 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

[NAAM] 6.2 Ten aanzien van de bezwaren
Bezwaarde voert aan dat haar fiets op zondag 14 november 2021, van 14:15 uur tot en met 15:30
uur, in het fietsparkeervak bij de Apple Store op het Leidseplein geparkeerd stond. De fiets is
volgens bezwaarde dan ook ten onrechte verwijderd. Bovendien vindt bezwaarde dat de sticker te
weinig tijd geeft, namelijk 60 minuten, om verwijdering van de fiets te kunnen voorkomen.
Bezwaarde geeft aan dat zij bekend is met de regels en zij weet dan ook zeker dat zij haar fiets op
de juiste wijze heeft geparkeerd. [NAAM] stelt dat iemand anders haar fiets moet hebben
verplaatst. De commissie overweegt hiertoe als volgt.

De commissie herhaalt dat de fiets van bezwaarde in het aangewezen gebied stond geparkeerd.
Dit betekent dat fietsen, die niet in de daarvoor bestemde parkeervoorziening staan, mogen
worden verwijderd. Een voorziening betreft een fietsenrek, fietsparkeervak of fietsnietje. Uit het
constateringsformulier, en de foto's die zijn gemaakt bij de verwijdering van de fiets, blijkt dat de
fiets naast een fietsparkeervak en naast een boom geparkeerd stond, en dus buiten de voorziening
is aangetroffen. De commissie merkt op dat door middel van informatieborden op de locatie
Leidseplein wordt gewezen op het verbod om de fiets buiten de parkeervoorziening te parkeren.

Het komt helaas voor dat in een vak geplaatste fietsen eruit worden gehaald zodat iemand anders
zijn of haar fiets op die plek in het vak kan zetten. Hoe vervelend dit ook is, verwacht mag worden
dat degene die zijn fiets los in een fietsparkeervak stalt weet dat er een risico op verplaatsing aan
kleeft. Er kan ook voor gekozen worden om de fiets, vaak op wat meer afstand van de
bestemming, in een fietsenrek te stallen. Overwogen wordt dat het voor risico van degene die zijn
fiets stalt hoort te blijven, dat de fiets door een ander verplaatst kan worden als de fiets los in een
fietsparkeervak wordt geplaatst. Op de website https://www.amsterdam.nl/parkeren-
verkeer/fiets/parkeren/leidseplein/ staan deze plekken onder andere weergegeven.

Daarnaast wordt door de commissie opgemerkt dat indien een fiets in een aangewezen gebied
buiten een fietsvoorziening wordt aangetroffen, de eigenaar vanaf het aanbrengen van de sticker
één uur de tijd krijgt om de fiets te verwijderen. Een begunstigingstermijn van één uur wordt
voldoende geacht om de overtreder in staat te stellen de overtreding ongedaan te maken. Een
langere begunstigingstermijn wordt gelet op de druk op de openbare ruimte in het gebied en de
aanzuigende werking van verkeerd geparkeerde fietsen niet wenselijk geacht en zou in feite leiden
tot het gedogen van overtredingen. Uit het constateringsformulier blijkt dat de sticker op 14
november 2021 om 14:25 uur is aangebracht, en dat de fiets op diezelfde dag om 16:37 uur is
verwijderd. Dat bezwaarde niet binnen die termijn de overtreding ongedaan heeft kunnen maken,
doet daar niet aan af. Bovendien heeft de Rechtbank Amsterdam met de uitspraak van 26
september 2018 te kennen gegeven dat het verlenen van een begunstigingstermijn van één uur
niet onredelijk is, in het geval van binnen het aangewezen gebied buiten de daarvoor bestemde
voorziening geparkeerde fietsen.2 Tegen deze achtergrond wordt het bezwaar van bezwaarde niet
gevolgd.

Wellicht ten overvloede wordt opgemerkt dat bezwaarde in haar bezwaarschrift aangeeft dat de
fiets op 14 november 2021 van 14:15 uur tot en met 15:30 uur geparkeerd stond. Herhaald wordt
dat fiets is om 16:37 uur is verwijderd. [NAAM] had kennis kunnen nemen van de sticker op haar
fiets, en de fiets naar aanleiding hiervan kunnen verplaatsen. Dat bezwaarde dit verzuimd heeft
om te doen, of wellicht te laat was met het opmerken hiervan, dient dan ook voor rekening van
bezwaarde te blijven.

7. Conclusie
Op grond van het voorgaande is de commissie van oordeel dat het bezwaar ongegrond is en dat
het bestreden besluit in stand dient te blijven. [NAAM] komt in niet in aanmerking voor een
kostenvergoeding.

Adviseur,

Mevrouw [NAAM] Rb Amsterdam, 26 september 2018, ECLI:NL:RBAMS:2018:751