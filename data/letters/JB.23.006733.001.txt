Advies van de bezwaarschriftencommissie Juridisch Bureau
Aan           Het college van burgemeester en wethouders van de gemeente Amsterdam
Zaaknummer    JB.23.006733.001
Datum         9 mei 2023
Onderwerp     Advies naar aanleiding van het bezwaarschrift van de heer [NAAM] college,

1. Inleiding
Op 22 maart 2023 om 13:30 uur heeft de handhaver, namens u, de fiets van de heer [NAAM]
(hierna: [NAAM]) verwijderd uit het gebied rond het NS-station Amsterdam Bijlmer ArenA
(Hoogoorddreef) en opgeslagen bij het Fietsdepot. De fiets van [NAAM] stond volgens het besluit
niet geparkeerd in de daarvoor bestemde voorziening. Het besluit is op 22 maart 2023 om 11:30 uur
bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de gronden uit het bezwaarschrift als volgt:
. [NAAM] geeft aan dat er bij het fietsrek geen plek was en daarom heeft hij zijn fiets op
een andere plek neergezet.
. [NAAM] geeft aan dat er op die plek geen duidelijke aanwijzing was dat het niet was
toegestaan om zijn fiets neer te zetten.
. [NAAM] geeft aan dat er andere fietsen stonden die niet werden meegenomen.

4. Horen van [NAAM]
Op 19 april 2023 is er telefonisch contact geweest met [NAAM]. [NAAM] heeft ingestemd
met telefonisch horen. Tijdens dit gesprek heeft [NAAM] de gronden uit zijn bezwaarschrift
herhaald en benadrukt. Verder heeft [NAAM] samengevat het volgende aangevoerd:
. [NAAM] heeft aangegeven dat hij uit Deventer komt en dat hij niet wist dat hij zijn fiets
niet op die plek mocht parkeren. [NAAM] heeft later wel de borden gezien waarop
staat dat dit niet mocht.

. [NAAM] heeft aangegeven dat alle fietsenrekken vol waren. Om die reden heeft hij zijn
fiets tegen een soort muurtje of paal heeft gezet.
. [NAAM] heeft aangegeven dat hij het lullig vindt dat zijn fiets is meegenomen omdat
hij afhankelijk is van zijn fiets voor werk.
. [NAAM] verwachtte eerst een label aan zijn fiets te krijgen zoals ook al een keer eerder
in het centrum is gebeurd. [NAAM] heeft dit keer geen waarschuwing heeft gekregen.
. [NAAM] heeft aangegeven dat hij zijn fiets niet kon ophalen met een auto en om die
reden zijn fiets heeft laten bezorgen.
. [NAAM] heeft aangegeven dat de bezorgers in eerste instantie niet zijn komen
opdagen, terwijl hij om die reden vrij had genomen van werk.
. [NAAM] heeft aangegeven dat dit gedeeltelijk zijn eigen schuld is omdat hij zijn
telefoonnummer niet juist had doorgegeven en de bezorger hem dus niet kon bellen.
. [NAAM] heeft aangegeven dat hij later heeft begrepen dat de bezorger zijn auto
nergens kwijt kon.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek) mogen worden geparkeerd.
Door het intensief gebruik en hoge fietsparkeerdruk is het gebied rond het NS-station Amsterdam
Bijlmer ArenA door het college van burgemeester en wethouders aangewezen als gebied waarin
het verboden is om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de rekken
te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond op het trottoir en tegen een
muur aan geparkeerd. Voor een handhaver is bepalend hoe hij de fiets aantreft.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 22 maart 2023 om 11:30 uur is aangebracht, en dat de fiets op 22 maart 2023 om
13:30 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde stelt dat hij de regels niet kende. Daarbij stelt [NAAM] dat de bebording op
onderhavige locatie onvoldoende duidelijk was. [NAAM] is afhankelijk van zijn fiets voor werk
en vindt het daarom lullig dat deze is verwijderd. De commissie overweegt hiertoe het volgende.

De commissie vindt het vervelend voor [NAAM] dat hij de regels niet kende en last heeft
ervaren van de fietsverwijdering. Dit is echter geen reden om het bezwaar gegrond te verklaren.
Dat [NAAM] niet op de hoogte was van de regels is zijn eigen verantwoordelijkheid en ontslaat
hem niet van het verbod om een fiets buiten een fietsvoorziening te parkeren. Via de gebruikelijke
communicatiekanalen van de gemeente had [NAAM] op de hoogte kunnen zijn van deze regel.

Door middel van informatieborden wordt uitsluitend gewezen op het verbod om buiten de rekken
te parkeren. Het zijn echter niet de borden die het parkeerverbod in het leven roepen. Het is de
bevoegdheid in de APV en het Aanwijzingsbesluit die maken dat er een bepaald regime geldt in
het gebied. Het al dan niet aanwezig zijn van een bord doet daarom niet af aan de geldende regels,
waarbij wordt verwezen naar de uitspraak van de Afdeling bestuursrechtspraak van de Raad van
State van 2 juli 2014.2

Bezwaarde stelt dat er op onderhavige locatie geen plek was om zijn fiets te parkeren destijds. De
fietsenrekken waren vol. De commissie overweegt hiertoe het volgende.

Overwogen wordt dat indien er op de betreffende locatie geen vrije plek voorhanden is, dit nog
niet betekent dat een fiets buiten de daartoe bestemde voorzieningen mag worden geplaatst.
Vaak is er in de nabije omgeving nog wel een voorziening waar wel ruimte is om de fiets te
parkeren. Daarbij wordt er hard gewerkt aan het uitbreiden van fietsenstallingen op bekende
knelpunten. Van een verkeersdeelnemer mag worden verwacht dat hij of zij onderzoek doet naar
de ter plaatse geldende verkeerssituatie. Dat [NAAM] heeft nagelaten om zich vooraf te

2 Raad van State 2 juli 2014, ECLI:NL:RVS:2014:2398.

oriënteren op de parkeermogelijkheden van fietsen in het gebied rond het station, komt voor zijn
eigen rekening.

Bezwaarde stelt dat hij geen waarschuwing heeft gekregen. De commissie overweegt hiertoe het
volgende.

Herhaald wordt dat uit de foto blijkt dat de fiets voorzien was van een sticker. Uit het
constateringsformulier blijkt dat de sticker op 22 maart 2023 om 11:30 uur is aangebracht, en dat
de fiets op 22 maart 2023 om 13:30 uur is verwijderd. Indien een fiets in een aangewezen gebied
buiten een fietsvoorziening wordt aangetroffen, krijgt de eigenaar vanaf het aanbrengen van de
sticker één uur de tijd om de fiets te verwijderen. Een begunstigingstermijn van één uur wordt
voldoende geacht om de overtreder in staat te stellen de overtreding ongedaan te maken. Een
langere begunstigingstermijn wordt gelet op de druk op de openbare ruimte in het gebied en de
aanzuigende werking van verkeerd geparkeerde fietsen niet wenselijk geacht en zou in feite leiden
tot het gedogen van overtredingen. Dat de eigenaar van de fiets niet binnen die termijn de
overtreding ongedaan heeft kunnen maken, doet aan het voorgaande niets af.

Bovendien heeft de Rechtbank Amsterdam met de uitspraak van 26 september 2018 te kennen
gegeven dat het verlenen van een begunstigingstermijn van één uur niet onredelijk is, in het geval
van binnen het aangewezen gebied buiten de daarvoor bestemde voorziening geparkeerde
fietsen.3

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Dhr. [NAAM] Rb Amsterdam, 26 september 2018, ECLI:NL:RBAMS:2018:751