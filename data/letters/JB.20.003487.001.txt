Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.20.003487.001
Datum         25 maart 2020
Onderwerp     Advies naar aanleiding van het bezwaarschrift van [NAAM]

Geacht college,

1. Inleiding
Op 10 februari 2020 om 08:13 uur heeft de handhaver, namens u, de fiets van [NAAM] (hierna:
bezwaarde) verwijderd uit het gebied rond NS-station Amsterdam-Amstel (Goudriaanstraat), en
opgeslagen bij het Fietsdepot. De fiets van bezwaarde stond volgens het besluit niet geparkeerd in
de daarvoor bestemde voorziening. Het besluit is op 10 februari 2020 om 07:00 uur bekendgemaakt.
Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat de fietssleutel van haar fiets op zondag 9 februari 2020 rond
22:00 uur in haar fietsslot is afgebroken. Op dat moment kon zij niemand meer bereiken
waardoor zij haar fiets heeft laten staan om dit de volgende dag op te lossen. De fiets was
de volgende dag echter al verwijderd-
. [NAAM] geeft aan dat zij een waarschuwingssticker had verwacht in plaats van dat de
fiets meteen verwijderd zou zijn-
. [NAAM] vordert de kosten die zij bij het Fietsdepot betaald heeft terug.

4. Horen van bezwaarde
Op 24 maart 2020 is er telefonisch contact geweest met bezwaarde. Zij heeft tijdens dat gesprek
kort samengevat het volgende benadrukt:
. [NAAM] heeft kort de in het bezwaarschrift naar voren gebrachte bezwaren herhaald-

. [NAAM] geeft aan dat toen zij op zondagavond om 22:00 uur bij haar fiets aankwam, er
nog geen sticker op de fiets was geplakt. [NAAM] was er daardoor van uitgegaan dat zij
de dag erna wel de mogelijkheid zou hebben om het slot door te knippen-
. [NAAM] geeft aan dat zij geen kans gehad heeft om haar fiets te verwijderen.

5. Juridisch kader
Ingevolge artikel 4.27 lid 3 en 4 APV kan in het belang van de veiligheid en ter voorkoming van
hinder een gebied worden aangewezen waarin fietsen uitsluitend in de daarvoor bestemde
voorziening (lees: een fietsenrek/ fietsvak/ fietsnietje) mogen worden geparkeerd. Door het
intensief gebruik en hoge fietsparkeerdruk is het gebied rond NS-station Amsterdam-Amstel door
het college van burgemeester en wethouders aangewezen als gebied waarin het verboden is om
fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten een daartoe
aangewezen voorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets niet in een daartoe aangewezen voorziening geparkeerd stond. De fiets stond in een
parkeervak voor brommers en scooters geparkeerd. Voor een handhaver is bepalend hoe hij de
fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van een uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

1 Gemeenteblad van 3 mei 2016, nr 55896, 'Aanwijzen gebieden bij NS-stations met maximale fietsparkeerduur en
vaststellen Handboek Fietsparkeren'.

Uit de foto's blijkt dat de fiets voorzien was van een sticker. Uit het constateringsformulier blijkt
dat de sticker op 10 februari 2020 om 07:00 uur is aangebracht en dat de fiets diezelfde dag om
08:13 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde geeft aan dat haar fiets op 9 februari 2020 rond 22:00 uur haar fietssleutel is
afgebroken. Op dat moment kon zij niemand meer bereiken waardoor zij haar fiets heeft laten
staan om dit probleem de volgende dag weer op te lossen. De fiets was de volgende dag echter
verwijderd. De commissie overweegt hiertoe het volgende.

Het is betreurenswaardig dat de fietssleutel van bezwaarde afbrak op 9 februari 2020 waardoor zij
haar fiets heeft moeten laten staan en deze de volgende dag is verwijderd. De commissie wijst er
echter op dat uit het constateringsformulier en de foto's die zijn gemaakt bij de verwijdering van
de fiets, blijkt dat de fiets niet in een daartoe aangewezen voorziening geparkeerd stond. De fiets
stond namelijk in een parkeervak voor brommers en scooters geparkeerd, de fiets stond hierdoor
in overtreding . Daarnaast wordt herhaald dat indien een fiets in een aangewezen gebied buiten
een fietsvoorziening wordt aangetroffen, de eigenaar vanaf het aanbrengen van de sticker één uur
de tijd krijgt om de fiets te verwijderen. Een begunstigingstermijn van één uur wordt voldoende
geacht om de overtreder in staat te stellen de overtreding ongedaan te maken. Een langere
begunstigingstermijn wordt gelet op de druk op de openbare ruimte in het gebied en de
aanzuigende werking van verkeerd geparkeerde fietsen niet wenselijk geacht en zou in feite leiden
tot het gedogen van overtredingen. Dat bezwaarde niet binnen die termijn de overtreding
ongedaan heeft kunnen maken doet daar niet aan af. Ten overvloede merkt de commissie op dat
voor zover bezwaarde impliciet een beroep op overmacht doet overwogen wordt dat overmacht is
voorbehouden aan directe nood- en spoedsituaties. Dat de sleutel was afgebroken en bezwaarde
vervolgens een nacht gewacht heeft om de ketting door te slijpen, dient voor haar rekening te
blijven. Tegen deze achtergrond gaat de commissie niet mee in het bezwaar van bezwaarde.

Bezwaarde geeft aan dat toen zij op zondagavond om 22:00 uur bij haar fiets aankwam, er nog
geen sticker op de fiets was geplakt. [NAAM] was er daardoor van uitgegaan dat zij de dag erna
wel de mogelijkheid zou hebben om het slot door te knippen. De fiets was echter al verwijderd.
Bezwaarde geeft aan dat zij een waarschuwingssticker had verwacht in plaats van dat de fiets
meteen verwijderd zou worden. [NAAM] stelt daardoor geen kans te hebben gehad om haar
fiets te verwijderen. Het volgende wordt hiertoe overwogen.

Herhaald wordt dat uit de foto's en het constateringsformulier blijkt dat de fiets voorzien was van
een sticker. Uit het constateringsformulier blijkt dat de sticker op 10 februari 2020 om 07:00 uur is
aangebracht en dat de fiets diezelfde dag om 08:13 uur is verwijderd. Dat de eigenaar van de fiets
niet binnen die termijn de overtreding ongedaan heeft kunnen maken doet daar niet aan af.
Bovendien heeft de Rechtbank Amsterdam met de uitspraak van 28 februari 2017 te kennen

gegeven dat het verlenen van een begunstigingstermijn van één uur niet onredelijk is, in het geval
van binnen het aangewezen gebied buiten de daarvoor bestemde voorziening geparkeerde
fietsen.2 Het bezwaar van bezwaarde wordt tegen deze achtergrond niet gevolgd.

6.3 Ten aanzien van de kosten
Bezwaarde vordert de terugbetaling van de kosten die zij bij het Fietsdepot betaald heeft. Hiertoe
wordt het volgende overwogen.

Ten aanzien van de door bezwaarde aan het Fietsdepot betaalde administratiekosten wordt
overwogen dat bezwaarde alleen in aanmerking komt voor een vergoeding, indien blijkt dat niet
de juiste procedure voor verwijdering is gevolgd. Hiervan is geen sprake. De kosten voor deze
verwijdering dienen dan ook voor rekening van bezwaarde te blijven.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden  besluit  in  stand  dient  te  blijven. [NAAM]  komt  niet  in  aanmerking  voor  een
kostenvergoeding.

Adviseur,

[NAAM] Rb Amsterdam, 28 februari 2017, ECLI:NL:RBAMS:2017:113