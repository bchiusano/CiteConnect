Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.23.019617.001
Datum         27 maart 2024
Onderwerp     Advies naar aanleiding van het bezwaarschrift van [NAAM]

Geacht college,

1. Inleiding
Op 24 december 2023 heeft [NAAM]  (hierna: [NAAM] ) een bezwaarschrift ingediend tegen de
verwijdering van zijn fiets. In dit advies leest u welke beslissing de commissie heeft genomen en wordt
uitgelegd waarom.

2. Ontvankelijkheid
Voordat  een  bezwaarschrift  inhoudelijk  behandeld  wordt,  dient  te  worden  beoordeeld  of  het
bezwaarschrift ontvankelijk is. De termijn voor het indienen van een bezwaarschrift bedraagt zes
weken  na  bekendmaking  van  het  besluit.  Een  te  laat  ingediend  bezwaarschrift  wordt  niet-
ontvankelijk verklaard, tenzij er een geldige reden voor het niet-tijdig indienen wordt aangevoerd.

Volgens de uitspraak van de Rechtbank Den Haag van 10 oktober 2016 is de sticker op de fiets het
besluit.1 De termijn vangt aan op de dag volgend op de dag waarop het besluit op de juiste wijze is
bekend gemaakt. De termijn voor het indienen van een bezwaarschrift is zes weken.

Het besluit is op 11 oktober 2023 bekendgemaakt door middel van het aanbrengen van de sticker
op de fiets. Uit de sticker blijkt dat de fiets in overtreding is en dat deze verwijderd zal worden, als
de gebruiker niet binnen één uur de overtreding ongedaan maakt door de fiets zelf te verwijderen.
De  bezwaartermijn  loopt  in  dit  geval  van 11  oktober 2023  tot  en  met 22  november 2023.  Het
bezwaarschrift is op 24 december 2023 ingediend en dus buiten de bezwaartermijn.

Beoordeeld moet worden of de overschrijding van de bezwaartermijn verschoonbaar is. Slechts in
zeer bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat hij redelijkerwijs niet in staat was om tijdig bezwaar te maken.

Bezwaarde heeft bij het indienen van zijn bezwaarschrift aangegeven wat de reden is voor de te late
indiening. [NAAM]  voert aan  dat  hij  pas  laat  besefte  dat  hij  moest  reageren,  omdat  hij  niet
bekend was met de strikte termijnen voor bezwaarprocedures. Daarnaast wijst [NAAM]  erop dat
een  onvoorziene  piek  in  werkzaamheden  bij  zijn  non-profitorganisatie,  rondom  de
verkiezingsuitslag, al zijn aandacht opeiste. Hiertoe overweegt de commissie als volgt.

De commissie overweegt dat het onder de verantwoordelijkheid valt van [NAAM]  om binnen de
daarvoor gestelde termijn zijn bezwaarschrift in te dienen. [NAAM]  heeft op 12 oktober 2023 de

1 Rb Den Haag, 10 oktober 2016, ECLI:NL:RBDHA:2016:12168.

fiets opgehaald en hij had daardoor redelijkerwijs op de hoogte moeten zijn van de bezwaartermijn.
Bij het ophalen van de fiets is immers aan [NAAM]  het kennisgevingsbesluit overhandigd, waarin
duidelijk vermeld staat dat het bezwaar binnen zes weken na de datum waarop een sticker op de
fiets is aangebracht, moet worden ingediend.

Indien  [NAAM]  wegens omstandigheden  niet  in staat was om  tijdig  bezwaar te  maken,  mag
worden verwacht dat hij zijn administratieve zaken door derden laat behartigen. Zorgt men daar
niet voor, dan zijn de gevolgen hiervan voor eigen risico. De commissie is daarom van mening dat
het  bezwaarschrift  op  tijd  kon  worden  ingediend en  dat  in  dit  geval  geen  sprake  is  van  een
verschoonbare termijnoverschrijding.

3. Advies
Op grond van het vorenstaande adviseert de commissie u:
?  Het  bezwaarschrift  van 24  december 2023  ten  aanzien  van  de  fiets  met  barcode
1000946423 niet-ontvankelijk te verklaren-
?  Het bestreden besluit in stand te laten.

Adviseur,

Dhr. [NAAM]