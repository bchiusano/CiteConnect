Advies van de bezwaarschriftencommissie Juridisch Bureau

Aan                Het college van burgemeester en wethouders van Amsterdam
Zaaknummer        [NAAM]Datum              26 maart 2019
Onderwerp          Advies naar aanleiding van het bezwaarschrift van mevrouw [NAAM] college,

1. Inleiding
Op 17 januari 2019 heeft de handhaver, namens u, de fiets van mevrouw [NAAM] (hierna:
bezwaarde) verwijderd van de locatie Leidseplein en opgeslagen bij het Fietsdepot. De fiets van
bezwaarde stond volgens het besluit niet geparkeerd in een daarvoor bestemde voorziening. Het
besluit is op 17 januari 2019 bekendgemaakt.

Tegen dit besluit is tijdig een bezwaarschrift ingediend. Bij brief van 27 februari 2019 is de
ontvangst van het bezwaarschrift bevestigd.

2. Advies
De commissie adviseert u:
.     het bezwaar ontvankelijk te verklaren-
.     het bezwaar ongegrond te verklaren-
.     het bestreden besluit in stand te laten-
.     geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren als volgt:
? [NAAM] haar fiets stond in een drukke, massieve rij fietsen en scooters, net buiten de
lijnen van het fietsparkeervak. Binnen de lijn was geen plek-
?  Op de locatie stond niet duidelijk aangegeven dat parkeren daar verboden is, noch dat
fietsen die buiten de lijn staan worden verwijderd, noch waar dan parkeerplek is-
?  In haar buurt zijn er erg weinig parkeerplekken voor fietsen, zeker wanneer men op de
lijnen op de grond moet letten-
?  Handhaving heeft geadviseerd om naar het politiebureau te gaan, wat bezwaarde ronduit
bot vindt-
? [NAAM] verzoekt om vergoeding van de Fietsdepotkosten á ? 22,50,-, betere
instructies voor handhavers en het creëren van meer parkeerplekken waar fietsen aan
vastgeketend kunnen worden.

4. Horen van bezwaarde
Op 20 maart 2019 is er telefonisch contact geweest met bezwaarde. [NAAM] heeft ingestemd
met telefonisch horen. [NAAM] heeft tijdens dat gesprek de bezwaren als weergegeven in het
bezwaarschrift herhaald.

5. Juridisch kader
Ingevolge artikel 4.27 lid 3 en 4 Algemene Plaatselijke Verordening (APV) kan in het belang van de
veiligheid en ter voorkoming van hinder een gebied worden aangewezen waarin fietsen uitsluitend
in de daarvoor bestemde voorziening (lees: een fietsenrek of fietsparkeervak) mogen worden
geparkeerd. Door het intensief gebruik en de hoge parkeerdruk is het gebied rond het Leidseplein
door het college van burgemeester en wethouders aangewezen als gebied waarin het verboden is
om fietsen buiten de daarvoor bestemde voorzieningen te parkeren. 1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

In het aangewezen gebied is het verboden om fietsen buiten een voorziening te plaatsen. Dit
verbod wordt gehandhaafd teneinde de voetgangers die van het Leidseplein gebruik maken de
ruimte te geven. Door middel van informatieborden wordt gewezen op het verbod om buiten de
fietsparkeervoorzieningen te parkeren.

[NAAM] geeft aan dat zij haar fiets in een drukke, massieve rij fietsen en scooters heeft
geparkeerd, net buiten de lijn van het fietsparkeervak. Binnen de lijn was geen plek. Uit het
constateringsformulier en de foto's die zijn gemaakt bij de verwijdering van de fiets blijkt dat de
fiets buiten een voorziening is aangetroffen. Voor een handhaver is bepalend hoe hij de fiets
aantreft. Overtreding van artikel 4.27, lid 4, van de APV staat hiermee vast en daarmee ook de
bevoegdheid om de fiets van bezwaarde te verwijderen. Dat er in het vak geen plek was,
rechtvaardigt de overtreding niet.  Het is de verantwoordelijkheid van bezwaarde om de fiets op
een verantwoorde en juiste wijze te parkeren in de daarvoor bestemde voorzieningen.

1 Publicaties Stadsdeelbestuur 2015 van 1 juli 2015, `Aanpak brom-, snor- en motorfietsparkeren Leidseplein', AB-
vergadering van 30 juni 2015, agendapunt 11.

Indien een fiets in een aangewezen gebied buiten een voorziening wordt aangetroffen, krijgt de
eigenaar vanaf het aanbrengen van de sticker één uur de tijd om de fiets te verwijderen. Uit de
foto blijkt dat de fiets voorzien was van een sticker. Uit het constateringsformulier blijkt dat de
sticker op 17 januari 2019 om 14:00 uur is aangebracht en dat de fiets op 17 januari 2019 om 15:44
uur is verwijderd. Hieruit volgt dat u de juiste procedure heeft gevolgd bij het verwijderen van de
fiets.

[NAAM] geeft aan dat op de locatie niet duidelijk stond aangegeven dat parkeren daar
verboden is, noch dat fietsen die buiten de lijn staan worden verwijderd, noch waar dan
parkeerplek is. Alle fietsparkeervoorzieningen kunnen herkend worden aan de groen-witte
waarschuwingsborden of -tegels, of markeringen op de grond. Deze waarschuwingen worden op
strategische wijze in een aangewezen gebied geplaatst. Van een verkeersdeelnemer mag worden
verwacht dat hij/zij zich op de hoogte stelt, dan wel onderzoek doet naar de
parkeermogelijkheden. De commissie verwijst hiervoor naar geldende rechtspraak.2 Dat
bezwaarde heeft nagelaten zich te oriënteren op de fietsparkeermogelijkheden in de omgeving
komt voor haar eigen rekening. Bovendien zijn het niet de waarschuwingsborden die het
parkeerverbod in het leven roepen, maar is het de bevoegdheid in de APV en het
Aanwijzingsbesluit die maken dat er een bepaald regime geldt in het gebied. Het al dan niet
aanwezig zijn van een waarschuwingsbord doet daarom niet af aan de geldende regels, waarbij
wordt verwezen naar geldende rechtspraak.3

Ook voert bezwaarde aan dat er weinig fietsparkeerplekken zijn, helemaal wanneer men op de
lijnen op de grond moet letten. Zij verzoekt dan ook om het creëren van fietsparkeerplekken.
Indien er op de betreffende locatie geen vrije plek voorhanden is, betekent dit nog niet dat een
fiets buiten de voorziening mag worden geparkeerd. De fietsparkeerdruk in het gebied rond het
Leidseplein is hoog. Er is in de nabije omgeving van het Leidseplein voldoende plek te vinden waar
de fiets geparkeerd kan worden. Daarnaast wordt er hard gewerkt aan het uitbreiden van
fietsenstallingen op bekende knelpunten. Op dit moment is begonnen met de herinrichting van
het Leidseplein, waarbij ook een ondergrondse fietsenstalling zal worden gerealiseerd.

Als laatst geeft bezwaarde aan dat zij door de handhavers is verwezen naar het politiebureau toen
zij hen vertelde dat haar fiets weg was. Dit vindt zij ronduit bot. Hoewel de commissie betreurt dat
bezwaarde deze situatie zo heeft ervaren, doet dit niets af aan de begane overtreding.

7. Conclusie
Op grond van het voorgaande is de commissie van oordeel dat het bezwaar ongegrond is en dat
het bestreden besluit in stand dient te blijven. [NAAM] komt niet in aanmerking voor een
kostenvergoeding.

2 Rb Amsterdam, 16 februari 2016, ECLI:NL:RBAMS:2015:1603.

3 ABRvS, 2 juli 2014, ECLI:NL:RVS:2014:2398.

Adviseur,

Mevrouw [NAAM]