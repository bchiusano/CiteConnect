Advies van de bezwaarschriftencommissie Juridisch Bureau

Aan                Het college van burgemeester en wethouders van Amsterdam
Zaaknummer         JB.21.004855.001 en JB.21.004859.001
Datum              21 juni 2021
Onderwerp          Advies naar aanleiding van het bezwaarschrift van [NAAM]

1. Inleiding
Op 28 januari 2021 heeft de handhaver, namens u, twee fietsen van [NAAM] (hierna:
bezwaarde) verwijderd van de locatie Grevelingenstraat te Amsterdam en opgeslagen bij het
Fietsdepot. De fietsen stonden volgens de besluiten langer dan zes weken onafgebroken op
dezelfde plaats geparkeerd. Beide besluiten zijn op 15 januari 2021 bekendgemaakt. Tegen deze
besluiten is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar tegen het besluit 1000321146 ongegrond te verklaren-
.  het bezwaar tegen het besluit 1000321145 gegrond te verklaren-
.  het bestreden besluit 1000321146 in stand te laten-
.  het bestreden besluit 1000321145 in te trekken-
.  een gedeeltelijke kostenvergoeding toe te kennen van ? 35,- en voor het overige af te
wijzen.

Hieronder leest u hoe de commissie tot dit advies is gekomen.

3. Bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat er niet ruim van tevoren is aangegeven dat de fietsen verwijderd
zouden worden.
. [NAAM] had één van de fietsen nog een week eerder gebruikt.
.  De andere fiets, met een lekke band, had bezwaarde geprobeerd te plakken. [NAAM]
had de fiets op een plek gezet twee weken voor het weghalen.
. [NAAM] vraagt om thuisbezorging van beide fietsen.

4. Horen
Op 14 april 2021 heeft er telefonisch contact plaatsgevonden met bezwaarde. [NAAM] heeft de
door hem aangevoerde bezwaren herhaald en benadrukt. Verder heeft bezwaarde zijn bezwaren
als volgt toegelicht:
. [NAAM] verklaarde dat beide fietsen logeerfietsen zijn welke niet dagelijks gebruikt
worden.
.  De fiets waar de streep nog op te zien is had volgens bezwaarde een lekke band.
[NAAM] gaf aan dat die fiets inderdaad een paar weken niet gebruikt was.
.  Het bezwaar richt zich voornamelijk op het feit dat er een sticker op beide fietsen is
geplakt, en dat deze fietsen heel snel weer zijn verwijderd.
. [NAAM] gaf aan dat de sticker er niet zo lang op had gezeten. [NAAM] heeft de
sticker zelf niet gezien, en heeft dus niet de kans gehad om de overtreding ongedaan te
maken.
. [NAAM] gaf daarnaast aan dat buren van hem bekend zijn met de methode van de
Handhaving. In dit soort gevallen wordt er door hen gewaarschuwd als er een sticker is
geplakt. In dit geval hadden zij dit dan ook gedaan.
. [NAAM] gaf verder aan dat de termijn niet gepast is. [NAAM] is vrij vaak buiten
Amsterdam en dan kan hij de sticker dus niet zien.

5. Juridisch kader
Ingevolge artikel 4.27 lid 2a van de Algemene Plaatselijke Verordening (APV) is het verboden om
in een door het college aangewezen gebied langer te parkeren dan een door het college te bepalen
periode. Het gebied binnen de Ring A10 (met uitzondering van Noord) is door het college
aangewezen als gebied waar een fiets niet langer dan zes weken op dezelfde plaats mag parkeren,
zonder wezenlijke onderbreking.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fietsen volgens de juiste procedure heeft plaatsgevonden.

6.1 Ten aanzien van het besluit 1000321146
De locatie Van Grevelingenstraat valt in het aangewezen gebied binnen de Ring A10. Op deze
locatie geldt een maximale parkeerduur van zes weken. Deze maximale parkeerduur geldt zowel
binnen als buiten de fietsparkeervoorzieningen. Met dit beleid wil de gemeente de bestaande
parkeerplekken beter benutten.

Uit het constateringsformulier en de foto's blijkt dat de fiets van bezwaarde langer dan zes weken
zonder wezenlijke onderbreking geparkeerd is geweest. Gebleken is dat de fiets van bezwaarde op
15 oktober 2020 door de handhavers van een onopvallend constateringsmiddel is voorzien onder
het spatbord. Op 15 januari 2021 is gecontroleerd of de fiets van zijn plek is geweest. Uit het intact
zijn van het constateringsmiddel bleek dat bezwaarde haar fiets in de tussenliggende periode niet
heeft gebruikt.

Overtreding van artikel 4.27 lid 2a van de APV staat hiermee vast.

1 Gemeenteblad 19 oktober 2016, nr. 144103, '(Brom)fiets-parkeerduur beperking in Amsterdam Zuid'.

In een gebied met een maximale parkeerduur van zes weken krijgt de eigenaar vanaf het
aanbrengen van de sticker zeven dagen de tijd om de fiets te gebruiken. Uit het
constateringsformulier blijkt dat de sticker op 15 januari 2021 is aangebracht en dat de fiets op 28
januari 2021 is verwijderd. Uit de foto's, die zijn gemaakt op het moment van verwijdering, blijkt
dat het aangebrachte constateringsmiddel nog intact was.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van het besluit 1000321145
Herhaald wordt dat de locatie Van Grevelingenstraat in het aangewezen gebied binnen de Ring
A10 valt. In een gebied met een maximale parkeerduur van zes weken krijgt de eigenaar vanaf de
overschrijding van de maximale parkeerduur een sticker, waarna de eigenaar zeven dagen de tijd
krijgt om de overtreding op te heffen. De sticker van de fiets halen of de fiets verplaatsen is niet
voldoende om verwijdering te voorkomen. De fiets moet gebruikt worden.

In dit specifieke geval kan echter niet met zekerheid worden vastgesteld dat de juiste procedure
voor verwijdering is gevolgd bij de fiets met barcode 1000321145. Uit de foto's, die door de
handhavers zijn gemaakt op het moment van verwijdering, blijkt dat het aangebrachte
constateringsmiddel op de fiets niet goed zichtbaar is. De commissie adviseert daarom het
bezwaar gericht tegen dit besluit in dit specifieke geval gegrond te verklaren.

6.3 Ten aanzien van de bezwaren
[NAAM] geeft aan dat er niet ruim van tevoren is aangegeven dat de fietsen verwijderd zouden
worden. [NAAM] geeft aan dat het bezwaar zich voornamelijk richt op het feit dat er een sticker
op beide fietsen is geplakt, en dat deze fietsen heel snel weer zijn verwijderd. [NAAM] gaf aan
dat de sticker er niet zo lang op had gezeten. [NAAM] heeft de sticker zelf niet gezien, en heeft
dus niet de kans gehad om de overtreding ongedaan te maken. [NAAM] gaf daarnaast aan dat
buren van hem bekend zijn met de methode van de Handhaving. In dit soort gevallen wordt er
door hen gewaarschuwd als er een sticker is geplakt. In dit geval hadden zij dit dan ook gedaan.
[NAAM] gaf verder aan dat de termijn niet gepast is. [NAAM] is vrij vaak buiten Amsterdam
en dan kan hij de sticker dus niet zien. De commissie overweegt hiertoe het volgende.

Herhaald wordt dat in een gebied met een maximale parkeerduur van zes weken de eigenaar
vanaf het aanbrengen van de sticker zeven dagen de tijd krijgt om de fiets te gebruiken. Een
langere begunstigingstermijn wordt gelet op de druk op de openbare ruimte in het gebied en de
aanzuigende werking van verkeerd geparkeerde fietsen niet wenselijk geacht en zou in feite leiden
tot het gedogen van overtredingen. De begunstigingstermijn is overigens een gestandaardiseerde
termijn waarbinnen een overtreder de overtreding zelf ongedaan kan maken. Dat bezwaarde
daartoe feitelijk niet in staat was, doet daar niet aan af. Dit standpunt wordt bevestigd door een
uitspraak van de Rechtbank Den Haag.2 Nu uit het constateringsformulier volgt dat de gegeven
begunstigingstermijn is gehonoreerd, mocht de fiets worden verwijderd en wordt het bezwaar van
bezwaarde niet gevolgd.

2 Rb Amsterdam, 26 september 2018, ECLI:NL:RBAMS:2018:7511. .

[NAAM] verklaarde dat beide fietsen logeerfietsen zijn welke niet dagelijks gebruikt worden. De
fiets waar de streep nog op te zien is had volgens bezwaarde een lekke band. [NAAM] gaf aan
dat die fiets inderdaad een paar weken niet gebruikt was. [NAAM] had de fiets op een plek
gezet twee weken voor het weghalen. De commissie overweegt hiertoe het volgende.

Het kan voorkomen dat iemand een fiets voor een langere tijd niet kan gebruiken vanwege
bijvoorbeeld een lekke band of een verblijf elders. De beste oplossing is om de fiets dan binnen te
zetten. Indien dit niet mogelijk is wordt geadviseerd buren of vrienden te vragen om de fiets in de
gaten te houden en de fiets te repareren en te gebruiken. [NAAM] heeft zelf aangegeven de
fiets niet te hebben gebruikt. Dat bezwaarde de fiets niet heeft gebruikt blijkt ook uit de door de
handhaver genomen foto's die zijn gemaakt bij verwijdering van de fiets. Op de foto's is te zien dat
het constateringsmiddel nog intact was ten tijde van verwijdering. De gestelde bezwaren ontslaat
bezwaarde niet van het verbod on de fiets langer dan zes weken, zonder wezenlijke onderbreking,
op dezelfde plaats te parkeren.

6.4 Ten aanzien van de gevorderde kostenvergoeding
[NAAM] verzoekt om thuisbezorging van de verwijderde fietsen.

Overwogen wordt dat bezwaarde alleen in aanmerking komt voor een vergoeding, indien blijkt
dat niet de juiste procedure voor verwijdering is gevolgd. Hiervan is geen sprake. De fiets met
barcode 2021005809 stond langer dan zes weken onafgebroken geparkeerd en mocht daarom
worden verwijderd. De kosten die hieruit voortvloeien voor bezwaarde dienen voor zijn risico te
blijven.

Overwogen wordt dat de fiets met barcode 2021005810 niet volgens de juiste procedure is
verwijderd. De commissie adviseert om de fiets kosteloos thuis te bezorgen.

7. Conclusie
Op grond van het voorgaande is de commissie van oordeel dat het bezwaar dat zich richt tegen
het besluit 1000321146 ongegrond is en dat het bestreden besluit in stand dient te blijven. De
commissie is verder van oordeel dat het bezwaar gericht tegen het besluit 1000321145 gegrond is
en dat het besluit dient te worden ingetrokken. [NAAM] komt in aanmerking voor een
kosteloze thuisbezorging van de fiets.

Adviseur,

Mevrouw [NAAM]