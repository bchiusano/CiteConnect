Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.23.002791.001
Datum        20 april 2023
Onderwerp    Advies naar aanleiding van het bezwaarschrift van [NAAM]

Geacht college,

1. Inleiding
Op 3 februari 2023 om 10:36 uur heeft de handhaver, namens u, de fiets van [NAAM] (hierna:
bezwaarde) verwijderd uit het gebied rond het NS-station Amsterdam Centraal (De Ruijterkade)
en opgeslagen bij het Fietsdepot. De fiets stond volgens het besluit niet geparkeerd in de daarvoor
bestemde voorziening. Het besluit is op 3 februari 2023 om 07:40 uur bekendgemaakt. Tegen dit
besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] bestrijdt niet dat zijn fiets in strijd met de Algemene Plaatselijke Verordening
geparkeerd stond.
. [NAAM] geeft aan dat bij het toepassen van bestuursdwang aan zorgvuldigheidseisen
moet worden voldaan.
. [NAAM] geeft aan dat volgens artikel 5:24 lid 4 Awb een besluit moet vermelden welke
termijn wordt gegeven om de maatregelen te nemen om de strijdige situatie op te heffen.
. [NAAM] geeft aan dat deze termijn redelijk dient te zijn, in die zin dat de
belanghebbende in redelijkheid de gelegenheid geboden moet worden om zelf afdoende
maatregelen te treffen.
. [NAAM] geeft aan dat in het besluit van 3 februari 2023 een termijn van één uur is
gesteld.
. [NAAM] is van mening dat deze termijn, gemeten naar de omstandigheden en de ernst
van de overtreding, te kort is om redelijk genoemd te kunnen worden.
. [NAAM] geeft aan dat hij niet in redelijkheid zelf de gelegenheid heeft gekregen de
overtreding ongedaan te maken.

. [NAAM] geeft aan dat het als algemeen bekend kan worden beschouwd dat de meeste
fietsen op het NS-station Amsterdam Centraal gebruikt worden in het woon-werkverkeer.
Fietsen worden dus overwegend voor 9.00 uur gestald en pas na 17.00 uur weer gebruikt.
.  Een gestelde termijn die dermate kort is dat in redelijkheid de meeste fietsers er niet tijdig
kennis van kunnen nemen, kan volgens bezwaarde niet als redelijk gekenschetst worden.
. [NAAM] stelt dat het besluit in strijd is met artikel 5:24 Awb en verzoekt zijn
bezwaarschrift gegrond te verklaren en het bestreden besluit in te trekken.
. [NAAM] verzoekt om vergoeding van de kosten voor het thuisbezorgen van de fiets à
? 35,- en de kosten voor vervangend vervoer voor vier dagen à ? 5,-.
. [NAAM] verzoekt om binnen de termijn een besluit te nemen op zijn bezwaarschrift.
. [NAAM] geeft aan zijn bezwaar mondeling te willen toelichten.
. [NAAM] behoudt zijn recht om zijn gronden later aan te vullen.
. [NAAM] wijst er tot slot op dat de fiets een maatschappelijk nuttig en milieuvriendelijk
vervoersmiddel is.
. [NAAM] verzoekt om de achterliggende oorzaak van zijn overtreding, het structureel
tekort aan parkeerplekken, op te lossen.

4. Horen van bezwaarde
[NAAM] is bij e-mail van 1 maart 2023 en 13 maart 2023 door de behandelend jurist in de
gelegenheid gesteld om zijn bezwaarschrift telefonisch of schriftelijk nader toe te lichten. De
commissie heeft geen reactie van bezwaarde ontvangen. De commissie baseert de beoordeling
van het bezwaarschrift daarom op basis van de stukken in het dossier.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek, een fietsparkeervak of
fietsnietje) mogen worden geparkeerd. Door het intensief gebruik en hoge fietsparkeerdruk is het
gebied rond het NS-station Amsterdam Centraal door het college van burgemeester en
wethouders aangewezen als gebied waarin het verboden is om fietsen buiten de daarvoor
bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

1 Gemeenteblad van 3 mei 2016,nr 55896, 'Aanwijzen gebieden bij NS-stations met maximale fietsparkeerduur en
vaststellen Handboek Fietsparkeren'.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod op buiten de
parkeervoorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets stond op het trottoir geparkeerd.
Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 3 februari 2023 om 07:40 uur is aangebracht, en dat de fiets op diezelfde dag om
10:36 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] bestrijdt niet dat zijn fiets in strijd met de parkeerregels geparkeerd stond. [NAAM]
geeft aan dat de toepassing van bestuursdwang niet heeft voldaan aan de zorgvuldigheidseisen.
[NAAM] geeft aan dat de termijn van één uur niet redelijk is en hij daardoor geen gelegenheid
heeft gekregen de overtreding op de heffen. [NAAM] geeft aan dat het algemeen bekend is dat
fietsen bij het treinstation gebruikt worden in het woon-werkverkeer en fietsen dus voor 09.00 uur
worden gestald en pas na 17.00 uur worden gebruikt. Om die reden is de termijn van een uur te
kort. [NAAM] merkt op dat de fiets een maatschappelijk nuttig en milieuvriendelijk
vervoersmiddel is. Daarnaast verzoekt bezwaarde het structurele tekort aan parkeerplekken op te
lossen. De commissie overweegt hiertoe het volgende.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Een langere begunstigingstermijn wordt gelet
op de druk op de openbare ruimte in het gebied en de aanzuigende werking van verkeerd
geparkeerde fietsen niet wenselijk geacht en zou in feite leiden tot het gedogen van
overtredingen. Dat de eigenaar van de fiets niet binnen die termijn de overtreding ongedaan heeft
kunnen maken, doet daar niet aan af. Bovendien heeft de Rechtbank Amsterdam met de uitspraak
van 26 september 2018 te kennen gegeven dat het verlenen van een begunstigingstermijn van één

uur niet onredelijk is, in het geval van binnen het aangewezen gebied buiten de daarvoor
bestemde voorziening geparkeerde fietsen.2

Indien er op de betreffende locatie geen vrije plek voorhanden is betekent dit nog niet dat een fiets
buiten het rek mag worden geplaatst. Het is bekend dat de fietsparkeerdruk is het gebied rond
NS-station Amsterdam Centraal hoog is. Er is echter op loopafstand van het gebied rond NS-
station Amsterdam Centraal vaak nog wel een voorziening te vinden waar ruimte is om de fiets te
parkeren. Daarnaast wordt er hard gewerkt aan het uitbreiden van fietsenstallingen op bekende
knelpunten. Zo zijn er recent twee nieuwe fietsenstallingen geopend op het NS-station
Amsterdam Centraal. De commissie volgt bezwaarde daarom niet in zijn bezwaren.

6.3 Ten aanzien van de kosten
[NAAM] wil graag de thuisbezorgkosten van het Fietsdepot á ? 35,- terug ontvangen. Daarnaast
verzoekt bezwaarde om vergoeding van de kosten voor vervangend vervoer á ? 5,-. De commissie
overweegt hiertoe het volgende.

Ten aanzien van de door bezwaarde aan het Fietsdepot betaalde thuisbezorgkosten wordt
overwogen dat bezwaarde alleen in aanmerking komt voor een vergoeding, indien blijkt dat niet
de juiste procedure voor verwijdering is gevolgd. Hiervan is geen sprake. De fiets is buiten een
fietsvoorziening aangetroffen en dus terecht verwijderd.

[NAAM] verzoekt tot slot om vergoeding van de gemaakte kosten voor vervangend vervoer. Nu
op grond van het eerder genoemde is geoordeeld dat de fietsen op juiste gronden verwijderd en
meegenomen zijn, is er geen aanleiding om over te gaan tot vergoeding van de overige gemaakte
kosten. De commissie is derhalve van oordeel dat het verzoek tot vergoeding van hiervoor
genoemde kosten afgewezen dient te worden.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mevrouw [NAAM]

2 Rb Amsterdam, 26 september 2018, ECLI:NL:RBAMS:2018:751