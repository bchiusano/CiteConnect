Advies van de bezwaarschriftencommissie Juridisch Bureau
Aan           Het college van burgemeester en wethouders van de gemeente Amsterdam
Zaaknummer    JB.20.002434.001
Datum         20 mei 2020
Onderwerp     Advies naar aanleiding van het bezwaarschrift van [NAAM]

Geacht college,

1. Inleiding
Op 27 januari 2020 heeft de handhaver, namens u, de fiets van [NAAM] (hierna: [NAAM])
verwijderd van de locatie Rooseveltlaan te Amsterdam en opgeslagen bij het Fietsdepot. De fiets
stond volgens het besluit langer dan zes weken onafgebroken op dezelfde plaats geparkeerd. Het
besluit is op 11 december 2019 bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar gegrond te verklaren-
.  het bestreden besluit in te trekken-
.  een gedeeltelijke kostenvergoeding toe te kennen van ? 70,-, en voor het overige af te
wijzen.

Hieronder leest u hoe de commissie tot dit advies is gekomen.

3. De bezwaren
Samengevat komen de volgende bezwaren naar voren:
. [NAAM] geeft aan dat de bakfiets al jaren staat geparkeerd voor hun huis op de
Rooseveltlaan [HUISNR] II te Amsterdam. [NAAM] stelt dat begin december 2019 een sticker
op de bakfiets is geplaatst, omdat de fiets ongebruikt zou zijn. Dit is volgens [NAAM]
onjuist. De bakfiets stond op dat moment op de Rooseveltlaan [HUISNR] I [NAAM] geeft
aan de sticker te hebben verwijderd. [NAAM] geeft aan dat op 10 december 2019
telefonisch contact is opgenomen met 14020 om te vragen wat [NAAM] het beste kon
doen om verwijdering van de bakfiets te voorkomen. [NAAM] stelt dat hem
geadviseerd is om de bakfiets te verplaatsen. [NAAM] geeft aan dit advies te hebben
opgevolgd. [NAAM] heeft de bakfiets verplaatst naar de Maasstraat na 11 december
2019, voor een geruime maand. [NAAM] stelt dat dit tevens blijkt uit de foto
toegevoegd als bijlage bij zijn bezwaarschrift. [NAAM] stelt dat er nooit feitelijk

onderzoek is verricht sinds de sticker, omdat anders was vastgesteld dat de bakfiets wel
werd gebruikt en was verplaatst naar de Maasstraat. [NAAM] geeft aan dat de bakfiets
medio/eind januari weer terug is gezet op de Rooseveltlaan [HUISNR] II-
. [NAAM] stelt dat op 27 januari 2020 de bakfiets door de gemeente werd verwijderd.
[NAAM] geeft aan dat zijn buurman de ambtenaren direct heeft aangesproken en heeft
gemeld dat de bakfiets niet ongebruikt is en dat deze niet moet worden ingeladen. De
ambtenaren wilden niet meewerken en gaven aan dat [NAAM] 14020 moest bellen.
[NAAM] vindt het bijzonder storend dat hetgeen door de buurman is aangegeven,
namelijk dat de bakfiets in gebruik is, volledig is genegeerd. [NAAM] geeft aan dat hij
daarna gelijk heeft gebeld met 14020. [NAAM] stelt dat de betreffende medewerker
helaas niets voor hem kon betekenen en dat het ook niet mogelijk was om contact op te
nemen met de ambtenaren die de bakfiets hebben meegenomen. [NAAM] geeft aan
dat hem door een medewerker van 14020 is verteld dat de bakfiets op dezelfde dag op de
website verlorenofgevonden.nl zou staan. [NAAM] stelt dat hij op 27 januari 2020 heeft
gekeken op de website maar dat de fiets er niet tussen stond. [NAAM] geeft aan dat de
bakfiets waarschijnlijk als damesfiets op de website is geplaatst waardoor de bakfiets
lastig te vinden was. Tevens geeft [NAAM] aan dat het doorverbinden met het
Fietsdepot niet mogelijk bleek te zijn wegens drukte-
. [NAAM] stelt dat het besluit incorrect, onrechtmatig, althans in strijd is met wet- en
regelgeving en/of de beginselen van behoorlijk bestuur. Derhalve verzoekt [NAAM] om
het bezwaarschrift gegrond te verklaren-
. [NAAM] verzoekt om de kosten van ? 35,- voor het laten thuisbezorgen van de bakfiets
te vergoeden. Tevens verzoekt [NAAM] om het kettingslot van ongeveer ? 80,- te
vergoeden-
. [NAAM] verzoekt verder om de eventuele overige schade aan de bakfiets te
vergoeden. [NAAM] geeft aan de schade op te maken zodra zij de bakfiets terug
hebben-
. [NAAM] verzoekt om de bestede tijd tegen zijn reguliere uurtarief van ? 260,- ex 21%
btw te vergoeden. [NAAM] verzoekt:
o ? 78,- te vergoeden voor de bestede tijd van 18 minuten die [NAAM] heeft gebeld
op 27 januari 2020 met zijn buurman en 14020-
o ? 238,- te vergoeden voor de bestede tijd van 55 minuten die [NAAM] op 11
februari 2020 heeft gebeld met het Fietsdepot en 14020-
o ? 130,- te vergoeden voor de bestede tijd van 30 minuten voor het zoeken naar de
fiets op de website-
o ? 650,- te vergoeden voor de bestede tijd van 2,5 uur voor het opstellen van het
bezwaarschrift.
.  Tenslotte verzoekt [NAAM] om uiterlijk binnen 10 dagen alle documentatie van de
gang van zaken op te sturen. Inclusief digitale kopieën van de 14020 gesprekken.
[NAAM] doet hierbij een beroep op de Wet Openbaarheid Bestuur.

4. Horen van [NAAM]
Op 30 maart 2020 is er telefonisch contact geweest met [NAAM]. [NAAM] heeft ingestemd
met telefonisch horen. [NAAM] heeft kort samengevat het volgende aangevoerd:
. [NAAM] benadrukt zijn bezwaren zoals genoemd in zijn bezwaarschrift-
. [NAAM] stelt dat hij onjuist is geïnformeerd door het Fietsdepot. [NAAM] geeft aan
dat het Fietsdepot heeft geadviseerd om de bakfiets te verplaatsen. En dat indien
[NAAM] dit zou doen, de fiets niet verwijderd zou worden-
. [NAAM] stelt dat hij verschillend geïnformeerd is wat betreft de termijn om bezwaar in
te dienen. [NAAM] geeft aan een tweede bezwaarschrift te willen indienen.
. [NAAM] geeft aan dat de bakfiets vrijwel direct is gestolen nadat [NAAM] deze terug
heeft gekregen van het Fietsdepot. Hij stelt dat de verwijdering van de bakfiets, door de
gemeente Amsterdam, hier iets mee te maken heeft. [NAAM] stelt, losgezien van de
verwijdering van de bakfiets, dat de gemeente Amsterdam een onrechtmatige daad heeft
gepleegd-
. [NAAM] benadrukt de kostenvergoeding zoals genoemd in het bezwaarschrift.
[NAAM] stelt voor om dit efficiënt op te lossen door een bedrag overeen te komen.

Op 30 maart 2020 is aan [NAAM] het constateringsformulier gemaild. En is uitgelegd aan
[NAAM] dat het niet nodig is om na het kennisgevingsbesluit opnieuw een bezwaarschrift
in te dienen, nu na de sticker (het besluit) tijdig een bezwaarschrift is ingediend. Aangegeven
is dat [NAAM] indien hij dat wenst zijn bezwaarschrift per e-mailbericht kan aanvullen. Op
10 april 2020 en 13 mei 2020 heeft [NAAM] per e-mail bericht zijn bezwaarschrift aangevuld
en het volgende aangevoerd:
. [NAAM] stelt dat Handhaving niet zorgvuldig te werk is gegaan nu o.a. de naam en het
adres verkeerd staan vermeld op het constateringsformulier. Tevens geeft [NAAM] aan
dat de aankondigingsdatum, verwijderdatum en overtredingsdatum allemaal gesteld zijn
op 27 januari 2020. Daarnaast is de bakfiets geregistreerd als damesfiets-
. [NAAM] verzoekt om aan te geven op welke regelgeving het krijten en het volgsysteem
is gebaseerd-
.  Tevens verzoekt [NAAM] om foto's op het moment van het stickeren. [NAAM] stelt
dat één foto op 27 januari 2020 - op de dag dat de bakfiets is weggehaald - niets zegt-
. [NAAM] benadrukt dat de bakfiets vrijwel meteen na de verwijdering door de
gemeente Amsterdam is gestolen op 3 maart 2020 of 4 maart 2020. [NAAM] heeft
hiervan een bevestiging van de aangifte overgelegd. [NAAM] stelt dat de bakfiets niet
gestolen had kunnen worden, als de gemeente Amsterdam voor de verwijdering van de
fiets het slot niet had doorgeslepen. [NAAM] stelt dat deze schade direct het gevolg is
van de onrechtmatige verwijdering. [NAAM] verzoekt derhalve om de dagwaarde van
de bakfiets te vergoeden. Volgens [NAAM] ligt de dagwaarde van de bakfiets tussen de
? 300,- en ? 500,--
.  Tot slot verzoekt [NAAM] nogmaals om de juridische kosten te vergoeden, e.e.a.
conform de daartoe wettelijke regels in het bestuursrecht, de Algemene wet
bestuursrecht en/of het Besluit proceskosten bestuursrecht. [NAAM] geeft aan dat hij
advocaat is en in dat kader deze procedure voert, mede namens zijn partner mevrouw [NAAM]
van [NAAM]

5. Juridisch kader
Ingevolge artikel 4.27 lid 2a Algemene Plaatselijke Verordening (APV) is het verboden om in een
door het college aangewezen gebied langer te parkeren dan een door het college te bepalen
periode. Het gebied binnen de Ring A10 (met uitzondering van Noord) is door het college
aangewezen als gebied waar een fiets niet langer dan zes weken op dezelfde plaats mag parkeren,
zonder wezenlijke onderbreking.1

Verder zijn van toepassing artikel 5:21, artikel 5:24, artikel 5:25  en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
De locatie Rooseveltlaan valt in het aangewezen gebied binnen de Ring A10. Op deze locatie geldt
een maximale parkeerduur van zes weken. Deze maximale parkeerduur geldt zowel binnen als
buiten de fietsparkeervoorzieningen. Bij het handhaven van deze maximale parkeerduur markeert
Handhaving de fiets met een onopvallend constateringsmiddel. Wanneer de fiets wezenlijk in
gebruik wordt genomen, zal het constateringsmiddel verdwijnen. Enkel de sticker verwijderen, of
de fiets verplaatsen is in beginsel onvoldoende om verwijdering te voorkomen.

Indien het constateringsmiddel na zes weken nog intact is, voorziet Handhaving de fiets van een
sticker met daarop het besluit. Op de sticker wordt aangegeven dat de eigenaar van de fiets zeven
dagen de tijd heeft om de fiets alsnog te gebruiken. Indien de markering  na het verstrijken van
deze termijn nog intact is, verwijdert Handhaving de fiets. Met dit beleid wil de gemeente de
bestaande parkeerplekken beter benutten.

In dit specifieke geval kan echter niet met zekerheid worden vastgesteld dat de juiste procedure
voor verwijdering is gevolgd. Overtreding van artikel 4.27 lid 2a APV kan hiermee niet worden
vastgesteld. De commissie merkt op dat [NAAM] hierdoor in aanmerking komt voor een
kostenvergoeding.

6.2 Ten aanzien van de gevorderde kostenvergoeding
[NAAM] verzoekt om de kosten van ? 35,- voor het laten thuisbezorgen van de bakfiets te
vergoeden. Tevens verzoekt [NAAM] om het kettingslot van ongeveer ? 80,- te vergoeden.
[NAAM] heeft aangegeven in zijn e-mail bericht van 13 mei 2020 dat hij de bon van het slot niet
meer heeft. [NAAM] geeft aan dat het niet redelijk en evenmin noodzakelijk is om die bon
alsnog te vragen. [NAAM] stelt dat het slot er was, zijn eigendom, en dat de gemeente dit slot
zonder grond heeft doorgeslepen. [NAAM] geeft aan dat de foto's en het dossier dit afdoende

1 Gemeenteblad van 3 mei 2016,nr 55896, 'Aanwijzen gebieden bij NS-stations met maximale 
fietsparkeerduur en vaststellen Handboek Fietsparkeren.'

aan tonen om hiervoor een vergoeding van kosten toe te passen. De commissie overweegt hiertoe
als volgt.

Herhaald wordt dat de commissie van oordeel is dat niet met zekerheid kan worden vastgesteld
dat in dit specifieke geval de juiste procedure voor verwijdering is gevolgd. [NAAM] komt
hierdoor in beginsel in aanmerking voor vergoeding van de gemaakte kosten. Dit betreffen de
kosten van ? 35,- die door [NAAM] aan het Fietsdepot zijn betaald. Tevens komt [NAAM] in
aanmerking voor vergoeding voor het opengebroken kettingslot. [NAAM] heeft de geleden
kosten van het kettingslot niet onderbouwd met bewijsstukken. Uit het constateringsformulier en
uit de foto's blijkt dat het kettingslot van [NAAM] is doorgeslepen. Nu [NAAM] geen
bewijsstukken heeft overgelegd, maar wel in aanmerking komt voor een vergoeding adviseert de
commissie om ? 35,- naar redelijkheid te vergoeden voor het doorgeslepen kettingslot.

[NAAM] verzoekt verder om de eventuele overige schade aan de bakfiets te vergoeden.
[NAAM] geeft aan de schade op te maken zodra zij de bakfiets terug hebben. De commissie
overweegt hiertoe als volgt.

Overwogen wordt dat bij het toepassen van bestuursdwang zorgvuldig te werk moet worden
gegaan en beschadiging moet worden vermeden. Uit het dossier blijkt niet dat de fiets is
beschadigd. [NAAM] is de gelegenheid geboden om de gestelde schade te onderbouwen met
stukken. [NAAM] heeft echter de schadeclaim niet onderbouwd met stukken. Dat [NAAM]
de stukken niet heeft kunnen overleggen, komt voor zijn rekening. Aangenomen moet worden dat
u zorgvuldig te werk bent gegaan.

[NAAM] geeft aan  dat de bakfiets 3 maart 2020 of 4 maart 2020 is gestolen. [NAAM] stelt
dat als het slot niet was doorgeslepen ten behoeve van de verwijdering van de fiets, de fiets niet
gestolen zou zijn. [NAAM] stelt dat deze schade het directe gevolg is van de onrechtmatige
verwijdering. [NAAM] verzoekt de dagwaarde van de bakfiets te vergoeden. [NAAM] stelt
dat de dagwaarde tussen de ? 300,- en ? 500,- ligt. De commissie overweegt hiertoe als volgt.

[NAAM] heeft op 11 februari 2020 zijn bezwaarschrift ingediend tegen de verwijdering van de
bakfiets. [NAAM] heeft de bakfiets op 26 februari 2020 thuis laten bezorgen. De bakfiets is
vervolgens op 3 maart 2020 of 4 maart 2020 gestolen. [NAAM] was gelet op het bovenstaande
ruimschoots in de gelegenheid om een nieuw slot te kopen voor de bakfiets, of om andere
maatregelen te nemen om de bakfiets tegen diefstal te beschermen. Derhalve kan niet worden
aangenomen dat er een causaal verband is tussen de verwijdering van de bakfiets en de diefstal.
Hierom adviseert de commissie om het verzoek om een kostenvergoeding af te wijzen.

[NAAM] geeft aan dat hij advocaat is en in dat kader deze procedure, mede namens zijn partner
mevrouw [NAAM] van Esser, voert. [NAAM] verwijst hierbij naar hetgeen geregeld in het
bestuursrecht, de Algemene wet bestuursrecht en het Besluit proceskosten bestuursrecht.
[NAAM] verzoekt om de bestede tijd tegen zijn reguliere uurtarief van ? 260,- ex 21% btw te
vergoeden. [NAAM] verzoekt:

.  ? 78,- te vergoeden voor de bestede tijd van 18 minuten die [NAAM] heeft gebeld op 27
januari 2020 met zijn buurman en 14020-
.  ? 238,- te vergoeden voor de bestede tijd van 55 minuten die [NAAM] op 11 februari
2020 heeft gebeld met het Fietsdepot en 14020-
.  ? 130,- te vergoeden voor de bestede tijd van 30 minuten voor het zoeken naar de fiets op
de website-
.  ? 650,- te vergoeden voor de bestede tijd van 2,5 uur voor het opstellen van het
bezwaarschrift.
[NAAM] verzoekt om een kostenvergoeding van in totaal ? 1096,-. De commissie overweegt
hiertoe als volgt.

De commissie merkt op dat een vergoeding uitsluitend betrekking kan hebben op de kosten van
door een derde beroepsmatig verleende rechtsbijstand. De commissie stelt vast dat het
bezwaarschrift door [NAAM] en niet mede namens zijn partner mevrouw [NAAM] van Esser is
ingediend. Ten overvloede merkt de commissie op dat volgens vaste jurisprudentie van
rechtsbijstand die wordt verleend door een persoon die behoort tot het huishouden van de
belanghebbende, in beginsel wordt aangenomen dat deze niet op zakelijke basis is verleend en
daarom niet kan gelden als beroepsmatig verleend.2 Nu [NAAM] geen gemachtigde kan zijn
voor zichzelf en er geen sprake is van gemaakte kosten, is er geen ruimte voor vergoeding van
proceskosten wegens verleende rechtsbijstand. Hierdoor vindt artikel 7:15, tweede lid, van de
Algemene wet bestuursrecht geen toepassing.

Gelet op het bovenstaande adviseert de commissie om een kostenvergoeding van ? 70,- toe te
kennen aan [NAAM]. [NAAM] wordt de gelegenheid geboden om een foto of kopie van zijn
bankpas in kleur toe te sturen, waarop de naam en het rekeningnummer van [NAAM] duidelijk
leesbaar zijn. [NAAM] kan de genoemde documenten sturen naar
juridischbureau.bezwaren@amsterdam.nl om de kostenvergoeding te ontvangen.

6.3 Ten aanzien van de bezwaren
Ten overvloede merkt de commissie op dat op het kennisgeving besluit en op het
constateringsformulier per abuis alleen de datum van verwijdering wordt aangegeven, en dat er is
opgenomen dat het zou gaan om een damesfiets in plaats van een bakfiets. Daarnaast merkt de
commissie op dat hetgeen [NAAM] heeft verzocht wat betreft het gebruik van het
constateringsmiddel en het betreffende beleid, is terug te vinden op de website
amsterdam.nl/fietsen.3 Tevens merkt de commissie op dat [NAAM] alle beschikbare informatie
en foto's op 30 maart 2020 per e-mailbericht heeft ontvangen. Ten overvloede merkt de
commissie nog op dat in dit specifieke geval niet wordt getwijfeld aan hetgeen 14020 heeft
gezegd tegen [NAAM].

2 Zie bijvoorbeeld Hoge Raad 19 oktober 2012, ECLI:NL:HR:2012:BY0531, Afdeling bestuursrechtspraak 
van de Raad van State 7 november 2012, ECLI:NL:RVS:2012:BY2474, Centrale Raad van Beroep, 
ECLI:NL:CRVB:2013:BZ6213.
3 https://www.amsterdam.nl/parkeren-verkeer/fiets/parkeren.

De commissie merkt tot slot op dat het betreurenswaardig is dat [NAAM] de omgang met de
betreffende medewerkers op de door hem aangegeven wijze heeft ervaren. Echter, wordt
overwogen dat de fiets alleen wordt teruggegeven als de fiets op dat moment de laatst opgeladen
fiets is én de eigenaar met een passende fietssleutel kan bewijzen dat het zijn fiets is. Als er na de
geclaimde fiets al een andere fiets is opgeladen, dan wordt de fiets niet direct teruggegeven. De
eigenaar kan zijn fiets dan afhalen op het Fietsdepot. De commissie merkt hierbij nog wel op dat
het spijtig is dat [NAAM] veel hinder heeft ervaren door de verwijdering en het terug vinden van
de bakfiets.

7. Conclusie
Op grond van het voorgaande is de commissie van oordeel dat het bezwaar gegrond wordt geacht
waardoor geadviseerd wordt om het bestreden besluit in te trekken. [NAAM] komt in
aanmerking voor een gedeeltelijke vergoeding van ? 70,-.

Adviseur,

Mw. [NAAM]