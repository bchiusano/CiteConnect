Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.21.014183.001
Datum        1 december 2021
Onderwerp    Advies naar aanleiding van het bezwaarschrift van [NAAM] college,

1. Inleiding
Op 29 juni 2021 heeft de handhaver, namens u, de fiets van [NAAM] (hierna: [NAAM])
verwijderd van de locatie Gaasterlandstraat te Amsterdam en opgeslagen bij het Fietsdepot. De
fiets stond volgens het besluit langer dan zes weken ongebruikt op dezelfde locatie geparkeerd.
Het besluit is op 11 juni 2021 bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar gegrond te verklaren-
.  het bestreden besluit in te trekken-
.  een kostenvergoeding van ? 26,73 toe te kennen en voor het overige af te wijzen.

Hieronder leest u hoe de commissie tot dit advies is gekomen.

3. De bezwaren
Samengevat luidt het bezwaar in het bezwaarschrift als volgt:
. [NAAM] geeft aan dat zijn fiets ten onrechte is weggehaald. Hij heeft de sticker van zijn
fiets afgehaald, maar desondanks is de fiets naar het Fietsdepot gebracht.

4. Horen van [NAAM]
Bezwaarde is bij e-mail van 21 oktober 2021 in de gelegenheid gesteld om zijn bezwaarschrift
telefonisch of schriftelijk nader toe te lichten. [NAAM] heeft op 4 november 2021 een reactie
hierop aangegeven. [NAAM] benadrukt hetgeen hij in het bezwaarschrift heeft aangegeven. Hij
heeft geen verdere bezwaren toegestuurd.

Desgevraagd heeft [NAAM] per e-mail van 18 november 2021 aanvullende informatie gestuurd:
. [NAAM] geeft aan dat hij naast de aan het Fietsdepot betaalde administratiekosten
van ? 22,50, kosten heeft gemaakt voor het ophalen van zijn fiets. Hij is met zijn auto

vanaf zijn woning in Amsterdam Zuid naar het Fietsdepot gereden om zijn fiets op te
halen. Graag wil [NAAM] de gereden kilometers en zijn kostbare tijd vergoed krijgen.

5. Juridisch kader
Ingevolge artikel 4.27 lid 2a Algemene plaatselijke verordening (APV) is het verboden om in een
door het college aangewezen gebied langer te parkeren dan een door het college te bepalen
periode. Het gebied binnen de Ring A10 (met uitzondering van Noord) is door het college
aangewezen als gebied waar een fiets niet langer dan zes weken op dezelfde plaats ongebruikt op
straat geparkeerd mag staan mag parkeren, zonder wezenlijke onderbreking.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beÃ«indigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
De locatie Gaasterlandstraat valt in het aangewezen gebied binnen de Ring A10. Op deze locatie
geldt een maximale parkeerduur van zes weken. Deze maximale parkeerduur geldt zowel binnen
als buiten de fietsparkeervoorzieningen. Bij het handhaven van deze maximale parkeerduur
markeert Handhaving de fiets met een onopvallend constateringsmiddel. Wanneer de fiets
wezenlijk in gebruik wordt genomen, zal het constateringsmiddel verdwijnen. Enkel de sticker
verwijderen, of de fiets verplaatsen is onvoldoende om verwijdering te voorkomen.

Indien het constateringsmiddel na zes weken nog intact is, voorziet Handhaving de fiets van een
sticker met daarop het besluit. Op de sticker wordt aangegeven dat de eigenaar van de fiets zeven
dagen de tijd heeft om de fiets alsnog te gebruiken. Indien de markering na het verstrijken van
deze termijn nog intact is, verwijdert Handhaving de fiets. Met dit beleid wil de gemeente de
bestaande parkeerplekken beter benutten.

In dit geval specifieke geval is niet met zekerheid vast te stellen dat de juiste procedure voor
verwijdering is gevolgd. De commissie adviseert daarom het bezwaar gegrond te verklaren.
Bezwaarde komt in beginsel in aanmerking voor een kostenvergoeding.

6.2 Ten aanzien van de kosten
Bezwaarde geeft aan dat hij naast de aan het Fietsdepot betaalde administratiekosten van ?
22,50, kosten heeft gemaakt voor het ophalen van zijn fiets. Hij is met zijn auto vanaf zijn woning
in Amsterdam Zuid naar het Fietsdepot gereden om zijn fiets op te halen.

1 Gemeenteblad 19 oktober 2016, nr. 144103, '(Brom)fiets-parkeerduur beperking in Amsterdam Zuid'.

Graag wil [NAAM] de gereden kilometers en zijn kostbare tijd vergoedt krijgen. De commissie
overweegt hiertoe het volgende.

Ten aanzien van de door [NAAM] aan het Fietsdepot betaalde administratiekosten van ? 22,50
wordt overwogen dat [NAAM] alleen in aanmerking komt voor een vergoeding, indien blijkt dat
niet de juiste procedure voor verwijdering is gevolgd. Hiervan is sprake. De commissie adviseert
om deze kosten te vergoeden.

Ook de reiskosten komen in beginsel in aanmerking voor vergoeding op grond van artikel 1 sub c
Besluit proceskosten bestuursrecht. Volgens de toelichting op die bepaling geldt het tarief van
artikel 11 lid 1 sub c van het Besluit tarieven in strafzaken 2003. Hieruit volgt dat een
kilometervergoeding van ten hoogste ? 0,28 per km voor het gebruik van een eigen auto. De rit
was 15,1 km lang, wat betekent dat [NAAM] recht heeft op een vergoeding van ? 4,23.

Ten aanzien van de tijd die iemand kwijt vanwege de verwijdering van de fiets wordt overwogen
dat dit gevolg is van deelname aan het maatschappelijk verkeer. Uit de jurisprudentie valt af te
leiden dat de tijd die [NAAM] heeft gestoken in het ophalen van zijn fiets niet voor vergoeding
in aanmerking komt.2

Gelet op het bovenstaande adviseert de commissie om een kostenvergoeding van ? 26,73 toe te
kennen aan [NAAM]. [NAAM] heeft een kopie van zijn bankpas gestuurd. De toegekende
kostenvergoeding zal naar het daarop weergegeven rekeningnummer worden overgemaakt.

7. Conclusie
Op grond van het voorgaande is de commissie van oordeel dat het bezwaar gegrond is en
adviseert het bestreden besluit in te trekken. [NAAM] komt in aanmerking voor een
gedeeltelijke kostenvergoeding van ? 26,73.

Adviseur,

Mevrouw [NAAM] Gerechtshof Den Haag 10 juni 2014, ECLI:NL:GHDHA:2014:213