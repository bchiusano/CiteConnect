Op 25 januari 2020 maakte u bezwaar tegen verwijdering van uw fiets op 22 januari 2020 van de
locatie Waalstraat te Amsterdam. De fiets met barcode 1000045626 stond volgens het besluit 6
weken ongebruikt op dezelfde plaats geparkeerd. Op het kennisgeving besluit en op het
constateringsformulier is per abuis als reden van verwijdering artikel 4.27 lid 2a APV (PDB 6
weken) aangegeven. Dit betreft een registratiefout. Volgens de uitspraak van 10 oktober 2016
Rechtbank Den Haag is de sticker op de fiets het besluit.1  Op de sticker is twee keer 22 januari
2020 vermeld. Dat betekent dat er geen begunstigingstermijn is gegeven. Uit navraag bij
Handhaving blijkt dat de fiets op grond van 4.27 lid 1a APV is verwijderd, omdat de fiets hinderlijk
geparkeerd stond en wel zodanig dat de fiets direct is verwijderd. Het besluit is volgens het
constateringsformulier op 22 januari 2020 bekendgemaakt.

De regels
Ingevolge artikel 4.27 lid 1a van de Algemene Plaatselijke Verordening (APV) is het verboden om
een fiets te parkeren als daardoor op de weg de doorgang wordt gehinderd of belemmerd.

Wij stellen vast dat uw fiets is verwijderd, omdat deze met een kettingslot vaststond aan een fiets
die in vermeende overtreding stond en die verwijderd diende te worden. Om de fiets die in
vermeende overtreding stond te verwijderen, moest Handhaving het (ketting)slot openbreken.
Aangezien de fiets hierdoor los op straat kwam te staan, heeft Handhaving de fiets meegenomen
om diefstal te voorkomen.

Aangezien deze fiets niet in overtreding stond en enkel is meegenomen om diefstal te voorkomen,
betekent dit dat uw bezwaarschrift gegrond is.

1 Rechtbank Den Haag 10 oktober 2016, ECLI:NL:RBDHA:2016:12168.

Kostenvergoeding
U komt in aanmerking voor een vergoeding van ? 22,50 die door u aan het Fietsdepot is betaald,
voor een vergoeding van ? 50,90 voor het opengebroken slot en voor een kilometervergoeding
van ten hoogste 0,28 per km voor het gebruik van een eigen auto. De rit was 14,6 km lang, wat
betekent dat u in aanmerking komt voor  een vergoeding van ? 4,09.

Gelet op het bovenstaande zal ik opdracht geven om het bedrag van ? 77,49 over te maken naar
rekening [REKENINGNR]ten name van [NAAM]

Wij beschouwen uw bezwaardossier hiermee als gesloten.

Met vriendelijke groet,

Dhr. Mr. [NAAM]
Teammanager afdeling Bestuursrecht Algemeen
Juridisch Bureau