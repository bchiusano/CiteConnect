Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.21.007972.001
Datum         16 juni 2021
Onderwerp     Advies naar aanleiding van het bezwaarschrift van [NAAM] college,

1. Inleiding
Op 17 februari 2021 om 10:49 uur heeft de handhaver, namens u, de fiets van de collega van [NAAM]
 (hierna: bezwaarde) verwijderd van de locatieuit het gebied van het NS-station Amsterdam
Centraal ( Prins Hhendrikkade) te Amsterdam en opgeslagen bij het Fietsdepot. De fiets stond
volgens het besluit buiten de daarvoor bestemde voorziening. Het besluit is op 17 februari 2021 om
08:20 uur bekendgemaakt. Tegen dit besluit is een bezwaarschrift ingediend.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De termijn voor het indienen van een bezwaarschrift bedraagt zes
weken na bekendmaking van het besluit. Een te laat ingediend bezwaarschrift wordt niet-
ontvankelijk verklaard, tenzij er een geldige reden voor het niet-tijdig indienen wordt aangevoerd.
Volgens geldende jurisprudentie is de sticker op de fiets het besluit. Het besluit is bekend gemaakt
op 17 februari 2021. Tegen het besluit kon tot en met 31 maart 2021 een bezwaarschrift worden
ingediend. Het digitale bezwaarschrift is ontvangen op 4 april 2021.

Volgens vaste rechtspraak moet de betrokkene die pas na afloop van de bezwaartermijn bekend
wordt met de mogelijkheid daartegen bezwaar te maken, vanaf het moment dat hij daarvan
kennis heeft zo spoedig mogelijk, maar in ieder geval binnen twee weken bezwaar maken.1
[NAAM] heeft dit niet gedaan. Daarmee staat vast dat het bezwaarschrift niet tijdig is
ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
[NAAM] moet dan aantonen dat de termijnoverschrijding hem niet aan te rekenen is.

Bij brief van 13 april 2021 is bezwaarde in de gelegenheid gesteld om te laten weten waarom het
bezwaarschrift te laat is ingediend. [NAAM] heeft per e-mail van 13 april 2021 aangegeven dat
de datum die wordt gebruikt de datum is waarop zijn fiets onterecht is weggehaald. [NAAM]

1 Raad van State 11 december 2019, ECLI:NL:RVS:2019:4152.

geeft aan dat hij er pas op de dag dat hij de fiets heeft opgehaald achter is gekomen dat deze weg
was. Dit kwam doordat bezwaarde enkele weken voor zijn moeder heeft gezorgd. Daarnaast geeft
bezwaarde aan dat hij wegens priv√©omstandigheden achter loopt met zijn administratie.
[NAAM] stelt dat dit het extra vervelend maakt dat zijn fiets in deze periode is weggehaald.

Op het kennisgevingsbesluit dat wordt overhandigd bij de thuisbezorging van de fiets staat de
bezwaarprocedure en de uiterlijke termijn daarvoor beschreven. Ook staat daarop duidelijk
vermeld dat bezwaartermijn begint van de datum de stickerdatum, zijnde 17 februari 2021.
[NAAM] heeft op 6 maart 2021 de fiets opgehaald bij het Fietsdepot. Volgens vaste rechtspraak
moet de betrokkene die pas na afloop van de bezwaartermijn bekend wordt met de mogelijkheid
daartegen bezwaar te maken, vanaf het moment dat hij daarvan kennis heeft zo spoedig mogelijk,
maar in ieder geval binnen twee weken bezwaar maken.2 [NAAM] heeft dit niet gedaan.
[NAAM] heeft  Pas op 4 april 2021 heeft bezwaarde bezwaar gemaakt. Tegen deze achtergrond
overweegt de commissie dat er geen sprake is van een verschoonbare termijnoverschrijding.

Hierdoor is niet gebleken dat het bezwaarde niet aangerekend kan worden dat er niet tijdig
bezwaar is ingediend.

3. Advies
Op grond van het vorenstaande adviseert de commissie u:
.  Het bezwaarschrift van 4 april 2021 ten aanzien van de fiets met barcode 1001063212 /
2021008804 niet-ontvankelijk te verklaren-
.  Het bestreden besluit 1001063212 in stand te laten.

Adviseur,

Mw. [NAAM] Raad van State 11 december 2019, ECLI:NL:RVS:2019:415