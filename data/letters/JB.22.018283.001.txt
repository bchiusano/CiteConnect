Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.22.018283.001
Datum         16 februari 2023
Onderwerp     Advies naar aanleiding van het bezwaarschrift van de heer of mevrouw K.B.S.
[NAAM]

Geacht college,

1. Inleiding
Op 19 oktober 2022 om 11:04 heeft de handhaver, namens u, de fiets van de heer of mevrouw K.B.S.
[NAAM] (hierna: bezwaarde) verwijderd uit het gebied rond het metrostation Amsterdam
Noord (Buikslotermeerplein) en opgeslagen bij het Fietsdepot. De fiets van bezwaarde stond
volgens het besluit niet geparkeerd in de daarvoor bestemde voorziening. Het besluit is op 19
oktober 2022 08:05 bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de gronden uit het bezwaarschrift als volgt:
. [NAAM] geeft aan dat dat de fiets stond op een plek waar deze niet in de weg stond,
naast en niet op een reeks brommerparkeervakken.
. [NAAM] geeft aan dat het slecht of beter gezegd niet staat aangegeven op de
betreffende locatie, dat je je fiets daar niet mag parkeren.
. [NAAM] geeft aan dat nergens aan de kant waar de fiets was geparkeerd een bord
stond geplaatst waarmee het fietsparkeerverbod kenbaar wordt gemaakt.
. [NAAM] geeft aan dat er flink wordt gebouwd, waardoor er eigenlijk geen openbare
fietsenstalling is bij het metrostation Noord.
. [NAAM] geeft aan dat er altijd fietsen staan op onderhavige locatie en dat ernaast een
brommer-parkeervak is gepositioneerd, waardoor de illusie wordt gewekt dat fietsen daar
geplaatst mogen worden.
. [NAAM] geeft aan dat de maatregel om binnen een uur de fiets te verwijderen
disproportioneel is. Het geeft bezwaarde niet de kans diens gedrag te veranderen. Daarbij
is het een grote ingreep om helemaal naar het Fietsdepot te gaan en ? 22,50 te moeten
betalen. [NAAM] geeft aan dat een bord efficiënter werkt en beter is voor het milieu.

4. Horen van bezwaarde
Op 8 februari 2023 is bezwaarde per e-mail uitgenodigd om een afspraak in te plannen voor een
telefonische hoorzitting. Hierop heeft bezwaarde niet gereageerd. Op 12 februari 2023 is
bezwaarde per e-mail eraan herinnerd om een afspraak in te plannen voor een telefonische
hoorzitting. [NAAM] heeft op deze mail ook niet gereageerd. [NAAM] heeft geen
telefoonnummer opgegeven in het bezwaar, waardoor de commissie bezwaarde niet heeft
kunnen bellen. Omdat iedere reactie omtrent het telefonisch horen is uitgebleven, gaat de
commissie ervan uit dat bezwaarde niet gehoord wil worden en is het bezwaarschrift aan de hand
van de beschikbare stukken uit het dossier beoordeeld.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek) mogen worden geparkeerd.
Door het intensief gebruik en hoge fietsparkeerdruk is het gebied rond het metrostation
Amsterdam Noord door het college van burgemeester en wethouders aangewezen als gebied
waarin het verboden is om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de
voorzieningen te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond op het trottoir ter hoogte

1 Gemeenteblad van 17 juli 2018,nr 152825, 'Aanwijzingsbesluit fiets-, snorfiets en bromfietsparkeren Stationsgebied
Buikslotermeerplein en Stationsgebied Noorderpark op grond van art. 4.27lid 3 APV, gemeente Amsterdam'.

van het Buikslotermeerplein te Amsterdam. Voor een handhaver is bepalend hoe hij de fiets
aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 19 oktober 2022 08:05 is aangebracht, en dat de fiets op 19 oktober 2022 11:04 is
verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] voert aan dat dat de fiets stond op een plek waar deze niet in de weg stond, naast en
niet op een reeks brommerparkeervakken. Hiertoe overweegt de commissie als volgt.

De plek waar bezwaarde diens fiets heeft geparkeerd, valt onder het aangewezen gebied. Dit
betekent dat fietsen die buiten de daarvoor bestemde parkeervoorziening staan geparkeerd,
kunnen worden verwijderd. Het veroorzaken van hinder is hiervoor geen vereiste.

[NAAM] voert aan dat het slecht of beter gezegd niet staat aangegeven op de betreffende
locatie, dat je je fiets daar niet mag parkeren. [NAAM] voert daarbij aan dat nergens aan de
kant waar de fiets was geparkeerd een bord stond geplaatst waarmee het fietsparkeerverbod
kenbaar wordt gemaakt. [NAAM] voert aan dat er altijd fietsen staan op onderhavige locatie en
dat ernaast een brommer-parkeervak is gepositioneerd, waardoor de illusie wordt gewekt dat
fietsen daar geplaatst mogen worden. Hiertoe overweegt de commissie als volgt.

Door middel van informatieborden wordt uitsluitend gewezen op het verbod om buiten de rekken
te parkeren. Het zijn echter niet de borden die het parkeerverbod in het leven roepen. Het is de
bevoegdheid in de APV en het Aanwijzingsbesluit die maken dat er een bepaald regime geldt in
het gebied. Het al dan niet aanwezig zijn van een bord doet daarom niet af aan de geldende regels,
waarbij wordt verwezen naar de uitspraak van de Afdeling bestuursrechtspraak van de Raad van
State van 2 juli 2014.2 Dat bezwaarde de illusie had dat het was toegestaan de fiets op
onderhavige locatie te parkeren omdat er daar altijd fietsen staan en omdat er een brommer-
parkeervak naast is gepositioneerd doet aan het voorgaande niks af. Een fietsvoorziening in vorm

2 Raad van State 2 juli 2014, ECLI:NL:RVS:2014:2398.

van een vak betreft altijd een door witte lijnen gemarkeerd gebied. De tegel met daarop de tekst
`in de rekken/vakken' ziet ook op de dergelijke wit omlijnde vakken. Juist vanwege de aanzuigende
werking van verkeerd geparkeerde fietsen is het niet wenselijk om de overtreding te dogen.

[NAAM] voert aan dat er flink wordt gebouwd, waardoor er eigenlijk geen openbare
fietsenstalling is bij het metrostation Noord. Hiertoe overweegt de commissie als volgt.

Overwogen wordt dat indien er op de betreffende locatie geen vrije plek voorhanden is, dit nog
niet betekent dat een fiets buiten de voorzieningen mag worden geplaatst. Vaak is er in de nabije
omgeving nog wel een voorziening waar wel ruimte is om de fiets te parkeren. Van een
verkeersdeelnemer mag worden verwacht dat hij onderzoek doet naar de ter plaatse geldende
verkeerssituatie. Dat bezwaarde heeft nagelaten om zich te oriënteren op de
parkeermogelijkheden van fietsen in het gebied rond het Buikslotermeerplein, komt voor diens
eigen rekening.

[NAAM] geeft aan dat de maatregel om binnen een uur de fiets te verwijderen disproportioneel
is. [NAAM] heeft hierdoor niet de kans gekregen diens gedrag te veranderen. Daarbij is het een
grote ingreep om helemaal naar het Fietsdepot te gaan en ? 22,50 te moeten betalen. Hiertoe
overweegt de commissie als volgt.

Herhaald wordt dat indien een fiets in een aangewezen gebied buiten een fietsvoorziening wordt
aangetroffen, de eigenaar vanaf het aanbrengen van de sticker één uur de tijd krijgt om de fiets te
verwijderen. Een begunstigingstermijn van één uur wordt voldoende geacht om de overtreder in
staat te stellen de overtreding ongedaan te maken. Een langere begunstigingstermijn wordt gelet
op de druk op de openbare ruimte in het gebied en de aanzuigende werking van verkeerd
geparkeerde fietsen niet wenselijk geacht en zou in feite leiden tot het gedogen van
overtredingen. Dat de eigenaar van de fiets niet binnen die termijn de overtreding ongedaan heeft
kunnen maken doet daar niet aan af. Bovendien heeft de Rechtbank Amsterdam met de uitspraak
van 26 september 2018 te kennen gegeven dat het verlenen van een begunstigingstermijn van één
uur niet onredelijk is, in het geval van binnen het aangewezen gebied buiten de daarvoor
bestemde voorziening geparkeerde fietsen.3

Herhaald wordt dat gelet op de druk op de openbare ruimte in het gebied rond het metrostation
Amsterdam Noord en de aanzuigende werking van verkeerd geparkeerde fietsen het niet
wenselijk is om de overtreding te dogen. Na het verstrijken van de begunstigingstermijn was het
verwijderen van de fiets dan ook de enige manier om overtreding te beëindigen.

De commissie merkt op dat het spijtig is dat bezwaarde veel hinder heeft ervaren door de
verwijdering van de fiets. De commissie herhaalt dat er sprake is van een overtreding en de juiste
procedure voor verwijdering is gevolgd. De commissie overweegt dat de gevolgen die uit de
verwijdering van de fiets voortvloeien, voor risico van bezwaarde komen.

3 Rb Amsterdam, 26 september 2018, ECLI:NL:RBAMS:2018:7511.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Dhr. [NAAM]