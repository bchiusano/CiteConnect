Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.20.017268.001
Datum        25 november 2020
Onderwerp    Advies naar aanleiding van het bezwaarschrift van [NAAM]

Geacht college,

1. Inleiding
Op 8 oktober 2020 om 11:08 uur heeft de handhaver, namens u, de fiets van [NAAM] (hierna:
bezwaarde) verwijderd uit het gebied rond het NS-station Amsterdam Bijlmer ArenA
(Hoogoorddreef) en opgeslagen bij het Fietsdepot. De fiets stond volgens het besluit niet
geparkeerd in de daarvoor bestemde voorziening. Het besluit is op 8 oktober 2020 om 08:10 uur
bekendgemaakt.

Tegen dit besluit is tijdig een bezwaarschrift ingediend.

2. Advies
De commissie adviseert u:
.  hHet bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat haar fiets gestald stond bij busstation Bijlmer Arena op 8
oktober 2020. De fiets stond niet buiten de stalling en veroorzaakte geen gevaar of
hinder-
. [NAAM] geeft aan dat, mocht de gemeente van mening zijn dat de fiets wel buiten de
voorziening stond, er op de locatie niet duidelijk aangegeven staat waar de stalling begint
en eindigt. Dit in tegenstelling tot de naastgelegen bromfietsstalling die afgebakend is
met een witte lijn-
. [NAAM] merkt op dat haar fiets geparkeerd stond tussen een pilaar en een fietsnietje,
de pilaar vormt een natuurlijk einde van de fietsenstalling die verder niet duidelijk
afgebakend is. Er staat er niet aangegeven dat het verboden is om fietsen buiten de
stalling te plaatsen, dit staat wel expliciet aangegeven voor bromfietsen. [NAAM] stelt
dat zij dus niet kon weten dat zij de fiets niet op de aangegeven plek mocht neer zetten.
Integendeel, want bij het betreden van het busstation vanaf de Amsterdamse Poort staat
juist een bord 'einde fietsparkeerverbod'. [NAAM] heeft foto's van de situatie bij het
bezwaarschrift gevoegd-
. [NAAM] merkt verder op dat de fiets binnen drie uur is verwijderd. Er wordt een
begunstigingstermijn gehanteerd om de overtreder de kans te geven de overtreding te
beëindigen. [NAAM] is van mening dat een begunstigingstermijn van drie uur geen
redelijke termijn is voor een fiets op een station, gezien het feit dat de het openbaar
vervoer met name gebruikt wordt door forenzen die 's ochtends naar hun werk gaan en 's
avonds weer terugkomen. Gezien de locatie van de stalling hadden handhavers volgens
bezwaarde kunnen voorzien dat de eigenaren van de fietsen waarschijnlijk pas in de
middag of avond in de gelegenheid zouden zijn om de sticker te lezen hun fiets te
verplaatsen. Daarnaast was er volgens bezwaarde geen spoedeisend belang om de fiets te
verwijderen gezien het feit dat de fiets geen gevaar of hinder veroorzaakte-
. [NAAM] verzoekt om bewijs en zij wenst het bedrag van ? 35,-, voor het thuisbezorgen
van de fiets door het Fietsdepot, vergoed te krijgen.

4. Horen van bezwaarde
Op 24 november 2020 is er telefonisch contact geweest met bezwaarde. [NAAM] heeft
samengevat het volgende aangevoerd:
. [NAAM] vertelt dat haar fiets netjes tussen de andere fietsen geparkeerd stond. De
fiets stond in de fietsenstalling en stond voor niemand in de weg-
.  Het is volgens bezwaarde niet werkbaar voor de gemiddelde passant om bij iedere
fietsenstalling te bedenken om welke maatstaaf handhaving gebruikt bij het verwijderen
en hoe de fiets dus neergezet dient te worden.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek of fietsnietje) mogen
worden geparkeerd. Door het intensief gebruik en hoge fietsparkeerdruk is het gebied rond het
NS-station Amsterdam Bijlmer ArenA door het college van burgemeester en wethouders
aangewezen als gebied waarin het verboden is om fietsen buiten de daarvoor bestemde
voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

1 Gemeenteblad van 3 mei 2016, nr. 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied bij het station is het verboden fietsen buiten een parkeervoorziening te
plaatsen. Dit verbod wordt gehandhaafd teneinde de voetgangers die van het station gebruik
maken de ruimte te geven. Door middel van informatieborden wordt gewezen op het verbod op
buiten de parkeervoorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets stond naast een paal geparkeerd en
niet in de daarvoor bestemde parkeervoorziening. Voor een handhaver is bepalend hoe hij de fiets
aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 8 oktober 2020 om 08:10 uur is aangebracht, en dat de fiets op diezelfde dag om
11:08 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] vertelt dat haar fiets netjes tussen de andere fietsen geparkeerd stond. Zij merkt op
dat haar fiets geparkeerd stond tussen een pilaar en een fietsnietje. De pilaar vormt een natuurlijk
einde van de fietsenstalling die verder niet duidelijk afgebakend is. De fiets stond niet buiten de
stalling en veroorzaakte geen gevaar of hinder. Op de locatie wordt niet duidelijk aangegeven
staat waar de stalling begint en eindigt, en dat het verboden is de fiets buiten de voorziening te
parkeren. [NAAM] stelt dat zij dus niet kon weten dat zij de fiets niet op de aangegeven plek
mocht neer zetten. Integendeel, want bij het betreden van het busstation vanaf de Amsterdamse
Poort staat juist een bord 'einde fietsparkeerverbod'. Verder is het volgens bezwaarde niet
werkbaar voor de gemiddelde passant om bij iedere fietsenstalling te bedenken om welke
maatstaaf handhaving gebruikt bij het verwijderen en hoe de fiets dus neergezet dient te worden.
De commissie overweegt hiertoe het volgende.

Door middel van informatieborden wordt uitsluitend gewezen op het verbod om buiten de rekken
te parkeren. Het zijn het niet de borden die het parkeerverbod in het leven roepen. Het is de
bevoegdheid in de APV en het Aanwijzingsbesluit die maken dat er een bepaald regime geldt in
het gebied. Het al dan niet aanwezig zijn van een bord doet daarom niet af aan de geldende regels,
waarbij wordt verwezen naar de uitspraak van de Afdeling bestuursrechtspraak van de Raad van
State van 2 juli 2014.2 Uit de publicatie in het Gemeenteblad van 3 mei 2016, nr. 55896, en de
bijgevoegde kaart blijkt dat de plek waar bezwaarde haar fiets heeft geparkeerd onder het
aangewezen gebied valt. Indien een fiets buiten de daarvoor bestemde parkeervoorziening wordt
geplaatst, kan de fiets door Handhaving worden verwijderd. Het veroorzaken van hinder, gevaar
of een belemmering is daarvoor geen vereiste. De commissie merkt op dat op de website van de
gemeente Amsterdam ook duidelijk op de kaart staat vermeld dat op deze locatie het verbod om
buiten de voorziening te parkeren van kracht is.

Daarnaast merkt de commissie op dat fietsparkeervoorzieningen zodanig zijn ingericht en
vormgegeven dat het voor de gebruiker daarvan eenduidig is hoe op een juiste wijze de fiets in
voorziening geplaatst dient te worden. Op de locatie waar de fiets van bezwaarde stond zijn
parkeernietjes aanwezig. Er kunnen twee fietsen tegen een parkeernietje worden neergezet, dat
wil zeggen één fiets aan elke kant. Indien er op de betreffende locatie geen vrije plek voorhanden
is, dit nog niet betekent dat een fiets buiten de voorziening mag worden geplaatst. Vaak is er in de
nabije omgeving nog wel een voorziening waar wel ruimte is om de fiets te parkeren, bijvoorbeeld
in de fietsenstalling bij het station.

[NAAM] merkt verder op dat de fiets binnen drie uur is verwijderd. Er wordt een
begunstigingstermijn gehanteerd om de overtreder de kans te geven de overtreding te
beëindigen. [NAAM] is van mening dat een begunstigingstermijn van drie uur geen redelijke
termijn is voor een fiets op een station, gezien het feit dat de het openbaar vervoer met name
gebruikt wordt door forenzen die 's ochtends naar hun werk gaan en 's avonds weer terugkomen.
Gezien de locatie van de stalling hadden handhavers volgens bezwaarde kunnen voorzien dat de
eigenaren van de fietsen waarschijnlijk pas in de middag of avond in de gelegenheid zouden zijn
om de sticker te lezen hun fiets te verplaatsen. Daarnaast was er volgens bezwaarde geen
spoedeisend belang om de fiets te verwijderen gezien het feit dat de fiets geen gevaar of hinder
veroorzaakte. De commissie overweegt hiertoe het volgende.

De commissie merkt op dat, indien een fiets in een aangewezen gebied buiten een
fietsvoorziening wordt aangetroffen, de eigenaar vanaf het aanbrengen van de sticker één uur de
tijd krijgt om de fiets te verwijderen. Een begunstigingstermijn van één uur wordt voldoende
geacht om de overtreder in staat te stellen de overtreding ongedaan te maken. Een langere
begunstigingstermijn wordt gelet op de druk op de openbare ruimte in het gebied en de
aanzuigende werking van verkeerd geparkeerde fietsen niet wenselijk geacht en zou in feite leiden
tot het gedogen van overtredingen. Dat de eigenaar van de fiets niet binnen die termijn de
overtreding ongedaan heeft kunnen maken in verband met bijvoorbeeld werktijden- en afspraken,
doet daar niet aan af. Bovendien heeft de Rechtbank Amsterdam met de uitspraak van 26

2 Raad van State 2 juli 2014, ECLI:NL:RVS:2014:2398.

september 2018 te kennen gegeven dat het verlenen van een begunstigingstermijn van één uur
niet onredelijk is, in het geval van binnen het aangewezen gebied buiten de daarvoor bestemde
voorziening geparkeerde fietsen.3

6.3 Ten aanzien van de kosten
[NAAM] wenst het bedrag van ? 35,-, voor het thuisbezorgen van de fiets door het Fietsdepot,
vergoed te krijgen. De commissie overweegt hiertoe het volgende.

Ten aanzien van de door bezwaarde aan het Fietsdepot betaalde thuisbezorgkosten wordt
overwogen dat bezwaarde alleen in aanmerking komt voor een vergoeding, indien blijkt dat niet
de juiste procedure voor verwijdering is gevolgd. Hiervan is geen sprake.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt in niet in aanmerking voor een
kostenvergoeding.

Adviseur,

Mw. [NAAM] Rb Amsterdam, 26 september 2018, ECLI:NL:RBAMS:2018:751