Advies van de bezwaarschriftencommissie Juridisch Bureau

Aan           Het college van burgemeester en wethouders van de gemeente Amsterdam
Zaaknummer    JB.21.010912.001
Datum         13 oktober 2021
Onderwerp     Advies naar aanleiding van het bezwaarschrift van [NAAM]

Geacht college,

1. Inleiding
Op 20 mei 2021 om 12:32 uur heeft de handhaver, namens u, de fiets van [NAAM] (hierna:
bezwaarde) verwijderd uit het gebied rond het NS-station Amsterdam (Stationsplein) en opgeslagen
bij het Fietsdepot. De fiets van bezwaarde stond volgens het besluit niet geparkeerd in de daarvoor
bestemde voorziening. Het besluit is op 20 mei 2021 om 10:35 uur bekendgemaakt. Tegen dit besluit
is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] geeft aan dat zije niet begrijpt waarom haar fiets is meegenomen en dat dit
zomaar kan. [NAAM] geeft aan dat haar niet in de weg stond en de fiets in het rek
stond. [NAAM] merkt op dat de fiets ten onrechte is meegenomen.
. [NAAM] heeft veel tijd, geld en moeite erin moeten stoppen om haar eigendom weer
terug te krijgen.
. [NAAM] heeft geen waarschuwing ontvangen.
. [NAAM] merkt op dat haar fiets is beschadigd en dat het slot kapot is.
. [NAAM] verzoekt een schadevergoeding om, de extra gemaakte kosten die zij heeft
gemaakt om naar het Fietsdepot te komen en de administratiekosten van ? 22,50 terug te
krijgen.

4. Horen van bezwaarde
Op 11 oktober 2021 is er telefonisch contact geweest met bezwaarde. [NAAM] heeft ingestemd
met telefonisch horen. Tijdens dit gesprek heeft bezwaarde de gronden uit haar bezwaarschrift
herhaald en benadrukt. Verder heeft bezwaarde samengevat het volgende aangevoerd:
. [NAAM] vertelde dat de fiets aan het rek was vastgemaakt. [NAAM] merkte op dat
het wiel niet precies in de wielsleuf stond, maar dat de fiets niet uitstak.
.  Daarbij was het de eerste keer dat bezwaarde haar fiets bij NS-station Amsterdam
Centraal parkeerde. [NAAM] gaf aan dat er een heel klein groen bordje is waarop staat
dat de fiets verwijderd wordt als deze niet in de wielsleuf geparkeerd staat. [NAAM]
merkte op dat als je dat niet weet, dat je het bord niet ziet.
. [NAAM] merkte ook op dat er lakschade is ontstaan door de verwijdering van de fiets.
De fiets was namelijk redelijk nieuw.
. [NAAM] vertelde ook dat het ophalen van de fiets een drama is met het openbaar
vervoer. [NAAM] had daarom een grote auto geregeld om naar het Fietsdepot te
kunnen. [NAAM] woont zelf namelijk in Amsterdam Oost.
. [NAAM] heeft per e-mail een foto gestuurd van de schade in het lakwerk op de
bagagedrager van haar fiets.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek) mogen worden geparkeerd.
Door het intensief gebruik en hoge fietsparkeerdruk is het gebied rond het NS-station Amsterdam
Centraal door het college van burgemeester en wethouders aangewezen als gebied waarin het
verboden is om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de rekken
te parkeren.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale fietsparkeerduur en vaststellen
Handboek Fietsparkeren'.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. Het voorwiel van de fiets van bezwaarde
stond niet in de wielsleuf. Ter verduidelijking wordt benoemd dat indien een fiets met een wiel in
een wielsleuf staat, de fiets niet uit steekt. Uit de foto's blijkt dat de fiets met het achterwiel ruim
uitsteekt. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 20 mei 2021 om 10:35 uur is aangebracht en in het systeem om 10:31 uur is
geregistreerd.  De fiets is op 20 mei 2021 om 12:32 uur verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] geeft aan dat haar fiets niet in de weg stond en dat de fiets in het rek stond. [NAAM]
merkt op dat het wiel niet precies in de wielsleuf stond, maar dat de fiets niet uitstak. [NAAM]
heeft geen waarschuwing ontvangen. De commissie overweegt hiertoe het volgende.

Herhaald wordt dat in het aangewezen gebied het verboden is fietsen buiten een
parkeervoorziening te plaatsen. Indien een fiets buiten een fietsvoorziening wordt aangetroffen,
krijgt de eigenaar vanaf het aanbrengen van de sticker één uur de tijd om de fiets te verwijderen.
Een begunstigingstermijn van één uur wordt voldoende geacht om de overtreder in staat te stellen
de overtreding ongedaan te maken. Een langere begunstigingstermijn wordt gelet op de druk op
de openbare ruimte in het gebied en de aanzuigende werking van verkeerd geparkeerde fietsen
niet wenselijk geacht en zou in feite leiden tot het gedogen van overtredingen. Bovendien heeft de
Rechtbank Amsterdam met de uitspraak van 26 september 2018 te kennen gegeven dat het
verlenen van een begunstigingstermijn van één uur niet onredelijk is, in het geval van binnen het
aangewezen gebied buiten de daarvoor bestemde voorziening geparkeerde fietsen.2

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. Het voorwiel van de fiets van bezwaarde
stond niet in de wielsleuf. Ter verduidelijking wordt benoemd dat indien een fiets met een wiel in
een wielsleuf staat, de fiets niet uit steekt. Uit de foto's blijkt dat de fiets met het achterwiel ruim
uitsteekt. De plek waar bezwaarde haar fiets heeft geparkeerd, valt onder het aangewezen

2 Rb Amsterdam, 26 september 2018, ECLI:NL:RBAMS:2018:7511.

gebied. Dit betekent dat fietsen die buiten de daarvoor bestemde parkeervoorziening staan
geparkeerd, kunnen worden verwijderd. Het veroorzaken van hinder is hiervoor geen vereiste.

Verder stelt de commissie vast dat de fiets van bezwaarde was voorzien van een sticker op 20 mei
2021 om 10:35 uur met daarop de waarschuwing en de begunstigingstermijn. De commissie
overweegt dat de fiets volgens de juiste procedure is verwijderd. Herhaald wordt dat in het
aangewezen gebied het verboden is fietsen buiten een parkeervoorziening te plaatsen. Indien een
fiets buiten een fietsvoorziening wordt aangetroffen, krijgt de eigenaar vanaf het aanbrengen van
de sticker één uur de tijd om de fiets te verwijderen. Een begunstigingstermijn van één uur wordt
voldoende geacht om de overtreder in staat te stellen de overtreding ongedaan te maken. Een
langere begunstigingstermijn wordt gelet op de druk op de openbare ruimte in het gebied en de
aanzuigende werking van verkeerd geparkeerde fietsen niet wenselijk geacht en zou in feite leiden
tot het gedogen van overtredingen. Bovendien heeft de Rechtbank Amsterdam met de uitspraak
van 26 september 2018 te kennen gegeven dat het verlenen van een begunstigingstermijn van één
uur niet onredelijk is, in het geval van binnen het aangewezen gebied buiten de daarvoor
bestemde voorziening geparkeerde fietsen.

[NAAM] geeft aan dat het de eerste keer was dat bezwaarde haar fiets bij NS-station
Amsterdam Centraal parkeerde. [NAAM] gaf aan dat er een heel klein groen bordje is waarop
staat dat de fiets verwijderd wordt als deze niet in de wielsleuf geparkeerd staat. [NAAM] merkt
op dat als je dat niet weet, dat je het bord niet ziet. De commissie overweegt hiertoe het volgende.

Het is vervelend dat bezwaarde niet op de hoogte was van de geldende regeling waardoor zij haar
fiets buiten de voorziening geparkeerd heeft. Hoewel er bij het station door middel van
verschillende informatieborden gewezen wordt op het verbod om buiten een daarvoor bestemde
voorziening te parkeren, wordt overwogen dat door middel van borden uitsluitend gewezen wordt
op het verbod om buiten de voorziening te parkeren. Het zijn niet de borden die het
parkeerverbod in het leven roepen. Het is de bevoegdheid in de APV en het Aanwijzingsbesluit die
maken dat er een bepaald regime geldt in het gebied. Het al dan niet aanwezig zijn van een bord
doet daarom niet af aan de geldende regels.4 Van een verkeersdeelnemer mag worden verwacht
dat zij onderzoek doet naar de ter plaatse geldende verkeerssituatie en regels. De regels worden
ook duidelijk op de website van de gemeente Amsterdam vermeld.

6.3 Ten aanzien van de kosten
[NAAM] verzoekt een schadevergoeding en de administratiekosten van ? 22,50 terug te
krijgen. [NAAM] merkt op dat haar fiets is beschadigd en dat het slot kapot is. [NAAM] heeft
een foto gestuurd van de lakschade op de bagagedrager.

Ten aanzien van de door bezwaarde aan het Fietsdepot betaalde administratiekosten en het
opengebroken slot wordt overwogen dat bezwaarde alleen in aanmerking komt voor een
vergoeding, indien blijkt dat niet de juiste procedure voor verwijdering is gevolgd. Hiervan is geen

3 Rb Amsterdam, 26 september 2018, ECLI:NL:RBAMS:2018:7511.
4 Raad van State 2 juli 2014, ECLI:NL:RVS:2014:2398.

sprake. De handhavers hebben het (ketting)slot doorgeslepen om de fiets te kunnen verwijderen.
Aangezien de fiets terecht is verwijderd komt deze schade niet voor vergoeding in aanmerking.
Hoewel het betreurenswaardig is dat bezwaarde zijn slot niet meer kan hergebruiken, leidt dit niet
tot een kostenvergoeding.

Verder wordt overwogen dat bij het toepassen van bestuursdwang zorgvuldig te werk moet
worden gegaan en schade moet worden gemeden. Uit het constateringsformulier blijkt dat er al
schade aan de fiets was voordat deze verwijderd werd. Op de foto's die door Handhaving zijn
genomen voor het verwijderen van de fiets is duidelijk te zien dat de lakschade op de
bagagedrager al aanwezig was. [NAAM] heeft niet voldoende aannemelijk gemaakt dat de
schade door de verwijdering van de fiets is ontstaan of is verergerd. Gelet op het voorgaande
wordt het bezwaar van bezwaarde niet gevolgd en adviseert de commissie geen vergoeding toe te
kennen voor deze schade..

[NAAM] verzoekt de extra gemaakte kosten terug die zij heeft moeten maken om naar het
Fietsdepot te kunnen komen. [NAAM] heeft veel tijd, geld en moeite erin moeten stoppen om
haar eigendom weer terug te krijgen. [NAAM] vertelde ook dat het ophalen van de fiets een
drama is met het openbaar vervoer. [NAAM] had daarom een grote auto geregeld om naar het
Fietsdepot te kunnen. [NAAM] woont zelfs namelijk in Amsterdam Oost. De commissie
overweegt hiertoe het volgende.

De commissie merkt op dat het spijtig is dat bezwaarde veel hinder heeft ervaren door de
verwijdering van haar fiets. Nu op grond van het eerdergenoemde is geoordeeld dat de fiets op
juiste gronden verwijderd en meegenomen is, bestaat er geen aanleiding om over te gaan tot
vergoeding van overige gemaakte kosten. De commissie is derhalve van oordeel dat het verzoek
tot vergoeding van hiervoor genoemde kosten afgewezen dient te worden.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt niet in aanmerking voor een
kostenvergoeding.

Adviseur,

Mw. [NAAM]