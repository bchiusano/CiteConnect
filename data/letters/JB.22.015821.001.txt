Advies van de bezwaarschriftencommissie Juridisch Bureau

Aan          Het college van burgemeester en wethouders van de gemeente Amsterdam
Ons kenmerk  JB.22.015821.001
Datum        14 december 2022
Onderwerp    Advies naar aanleiding van het bezwaarschrift van [NAAM] college,

1. Inleiding
Op 24 augustus 2022 om 09:16 uur heeft de handhaver, namens u, de fiets van [NAAM]
(hierna: [NAAM]) verwijderd uit het gebied rond het NS-station Amsterdam Zuid (Gustav
Mahlerplein) en opgeslagen bij het Fietsdepot. De fiets stond volgens het besluit niet geparkeerd
in de daarvoor bestemde voorziening. Het besluit is op 24 augustus 2022 om 08:05 uur
bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  een gedeeltelijke kostenvergoeding van ? 29,98 toe te kennen en voor het overige af te
wijzen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren in het bezwaarschrift als volgt:
. [NAAM] geeft aan dat hij graag de reparatiekosten voor de lekke band á ? 29,98
vergoed wil krijgen.
. [NAAM] stelt dat de schade aan de lekke band is ontstaan tijdens het verwijderen van
zijn fiets.
. [NAAM] geeft aan dat het wat hem betreft niet de bedoeling kan zijn dat spullen
kapotgemaakt worden en daar geen schadevergoeding tegenover staat.
. [NAAM] voert aan dat hij zelfs extra geld heeft betaald voor de thuisbezorging, ervan
uitgaande dat zijn fiets dan heelhuids zou aankomen.
. [NAAM] geeft aan dat zijn fiets naast een groep andere fietsen geparkeerd stond, maar
dat de andere fietsen allemaal niet zijn verwijderd.

.  Volgens [NAAM] gaat het in zijn geval ook niet om één van de redenen uit artikel 4.27
lid 1a van de APV.
.  Daarnaast stelt [NAAM] dat zijn fiets er ook niet te lang geparkeerd stond. Zijn fiets is
namelijk na twee dagen al verwijderd.
. [NAAM] wil graag het volledige bedrag van ? 29,98 + ? 35,-, terugontvangen.

4. Horen van [NAAM]
Op 28 november 2022 heeft de behandelend jurist telefonisch contact met [NAAM] gehad.
[NAAM] heeft ingestemd met telefonisch horen. Hij heeft de bezwaren uit het bezwaarschrift
herhaald en benadrukt. Daarnaast gaf hij samengevat het volgende aan:
. [NAAM] geeft aan geprobeerd te hebben zijn fiets zo netjes mogelijk neer te zetten.
. [NAAM] stelt dat hij het bord waarop vermeldt staat dat fietsen in een
parkeervoorziening geplaatst moeten worden, niet te hebben gezien. Er stond volgens
[NAAM] een andere fiets voor het bord geparkeerd.
. [NAAM] geeft daarnaast nog aan de termijn van één uur niet redelijk te vinden.
Volgens [NAAM] staan fietsen die bij een station geparkeerd worden daar over het
algemeen langer gestald.

5. Juridisch kader
Ingevolge artikel 4.27 lid 3 en 4 van de APV kan in het belang van de veiligheid en ter voorkoming
van hinder een gebied worden aangewezen waarin fietsen uitsluitend in de daarvoor bestemde
voorziening (lees: een fietsenrek, fietsparkeervak en fietsnietje) mogen worden geparkeerd. Door
het intensief gebruik en hoge fietsparkeerdruk is het gebied rond het NS-station Amsterdam Zuid
het college van burgemeester en wethouders aangewezen als gebied waarin het verboden is om
fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Awb. Op
grond hiervan kunt u een overtreding zelf beëindigen door het meevoeren en opslaan van de fiets,
nadat u de betrokkene in gelegenheid heeft gesteld zelf de overtreding op te heffen. Tevens kunt
u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte

1 Gemeenteblad 12 maart 2021, nr. 61458, 'Besluit van het college van burgemeester en wethouders van de gemeente
Amsterdam houdende regels omtrent de aanwijzing van het gebied Gustav Mahlerlaan en omgeving als gebied waar
(brom-)fietsen uitsluitend geplaatst mogen worden in de voor die categorieën bestemde parkeervoorzieningen en als
gebied met een maximale (brom-)fietsparkeerduur van twee weken'.

te geven. Door middel van informatieborden wordt gewezen op het verbod op buiten de
parkeervoorziening te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten de fietsvoorziening is aangetroffen. De fiets stond los op het trottoir
geparkeerd. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied, en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 24 augustus 2022 om 08:05 uur is aangebracht, en dat de fiets diezelfde dag om
09:16 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
[NAAM] geeft aan dat zijn fiets naast een groep andere fietsen geparkeerd stond, maar dat de
andere fietsen allemaal niet zijn verwijderd. Zijn fiets is namelijk na twee dagen al verwijderd.
[NAAM] stelt dat hij het bord waarop vermeldt staat dat fietsen in een parkeervoorziening
geplaatst moeten worden, niet te hebben gezien. [NAAM] geeft daarnaast nog aan de termijn
van één uur niet redelijk te vinden. De commissie overweegt hiertoe het volgende.

Herhaald wordt dat [NAAM] de fiets geparkeerd heeft in het aangewezen gebied waar het
verboden is de fiets buiten de voorziening te parkeren. De fiets van [NAAM] stond los op het
trottoir geparkeerd. Fietsen die buiten de daarvoor bestemde parkeervoorziening staan
geparkeerd, kunnen worden verwijderd. Handhaving probeert zoveel mogelijk de in overtreding
staande fietsen te verwijderen. De handhavingscapaciteit is beperkt en daarom kunnen niet alle
fietsen, wanneer deze in overtreding met de regels staan geparkeerd, tegelijkertijd worden
verwijderd.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen. Bovendien heeft de

Rechtbank Amsterdam met de uitspraak van 26 september 2018 te kennen gegeven dat het
verlenen van een begunstigingstermijn van één uur niet onredelijk is, in het geval van binnen het
aangewezen gebied buiten de daarvoor bestemde voorziening geparkeerde fietsen.2

De commissie merkt op dat door middel van informatieborden op de locatie NS-stations
Amsterdam Zuid wordt gewezen op het verbod om de fiets buiten de parkeervoorziening te
parkeren. Ook op de website www.amsterdam.nl/fiets wordt dit verbod kenbaar gemaakt. Het zijn
echter niet de borden die het parkeerverbod in het leven roepen. Het is de bevoegdheid in de APV
en het Aanwijzingsbesluit die maken dat er een bepaald regime geldt in het gebied.

Wellicht ten overvloede wordt opgemerkt dat er van een verkeersdeelnemer mag worden
verwacht dat hij onderzoek doet naar de ter plaatse geldende verkeerssituatie. Dat [NAAM]
zich niet goed genoeg heeft georiënteerd op de parkeermogelijkheden van fietsen in het gebied
rond het NS-station Amsterdam Zuid, komt voor zijn eigen rekening. De commissie volgt
bezwaarde daarom niet in zijn bezwaar.

6.3 Ten aanzien van de kosten
[NAAM] wil graag het volledige bedrag van ? 35,-, terugontvangen. De commissie overweegt
hiertoe het volgende.

Ten aanzien van de door [NAAM] aan het Fietsdepot betaalde thuisbezorgkosten van de fiets
wordt overwogen dat [NAAM] alleen in aanmerking komt voor een vergoeding, indien blijkt dat
niet de juiste procedure voor verwijdering is gevolgd. Hiervan is geen sprake. De commissie
adviseert daarom geen kostenvergoeding toe te kennen.

[NAAM] geeft aan dat hij graag de reparatiekosten voor de lekke band á ? 29,98 vergoed wil
krijgen. [NAAM] stelt dat de schade aan de lekke band is ontstaan tijdens het verwijderen van
zijn fiets. De commissie overweegt hiertoe het volgende.

Ten aanzien van de lekke band wordt overwogen dat bij het toepassen van bestuursdwang
zorgvuldig te werk moet worden gegaan en beschadiging moet worden vermeden. Uit het
constateringsformulier blijkt niet dat op het moment van verwijdering de fiets gebreken kende.
Ook uit de foto's blijken geen gebreken of beschadigingen. [NAAM] is de gelegenheid geboden
om de door hem gestelde schade te onderbouwen met stukken. [NAAM] heeft met stukken
voldoende aannemelijk gemaakt dat de schade is ontstaan door toedoen van het toepassen van
bestuursdwang. [NAAM] verzoekt om een kostenvergoeding van ? 29,98 voor de reparatie van
de lekke band. Aan de hand van de overgelegde stukken lijkt het de commissie in dit specifieke
geval redelijk om dit bedrag toe te kennen aan [NAAM].

Gelet op het bovenstaande adviseert de commissie om een kostenvergoeding van ? 29,98 toe te
kennen aan [NAAM]. [NAAM] wordt de gelegenheid geboden om een foto of kopie van zijn

2   Rb Amsterdam, 26 september 2018, ECLI:NL:RBAMS:2018:7511.

bankpas in kleur toe te sturen, waarop de naam en het rekeningnummer van [NAAM] duidelijk
leesbaar zijn. [NAAM] kan de genoemde documenten sturen naar
juridischbureau.bezwaren@amsterdam.nl om de kostenvergoeding te ontvangen.

7. Conclusie
Op grond van het voorgaande is de commissie van oordeel dat het bezwaar ongegrond is en dat het
bestreden besluit in stand dient te blijven. [NAAM] komt in aanmerking voor een gedeeltelijke
kostenvergoeding van ? 29,98.

Adviseur,

Mevrouw [NAAM]