Advies van de bezwaarschriftencommissie Juridisch Bureau
Aan           Het college van burgemeester en wethouders van de gemeente Amsterdam
Zaaknummer    JB.20.002523.001
Datum         24 juni 2020
Onderwerp     Advies naar aanleiding van het bezwaarschrift van mevrouw [NAAM]

Geacht college,

1. Inleiding
Op 6 januari 2020 om 11.:03 uur heeft de handhaver, namens u, de fiets van mevrouw [NAAM] 
(hierna: bezwaarde) verwijderd uit het gebied rond het NS-station Amsterdam Zuid (Zuidplein)
en opgeslagen bij het Fietsdepot. De fiets van bezwaarde stond volgens het besluit niet geparkeerd
in de daarvoor bestemde voorziening. Het besluit is op  6 januari 2020 om 08:.50 uur
bekendgemaakt. Tegen dit besluit is tijdig een bezwaarschrift ingediend.

2. Advies
De commissie adviseert u:
.  het bezwaarschrift ontvankelijk te verklaren-
.  het bezwaar ongegrond te verklaren-
.  het bestreden besluit in stand te laten-
.  geen kostenvergoeding toe te kennen.

Hieronder leest u hoe de commissie tot dit advies is gekomen.

3. De bezwaren
Samengevat luiden de bezwaren uit het bezwaarschrift als volgt:
. [NAAM] werkt voor de gemeente Amsterdam in het WTC. en Dde fietsenstalling daar
was te steil en op te verre  afstand van haar kantoor.
. [NAAM] is van mening dat zij het recht had om haar fiets te plaatsen in het op
fietsparkeervak. Er staat stond immers nergens anders aangegeven dat zije haar fiets daar
niet mocht plaatsen.
.  Het is voor bezwaarde onduidelijk  waarom haar fiets is verwijderd. Zij beroept zich op het
gelijkheidsbeginsel. Zij heeft ook het vermoeden dat haar fiets door een ander is
verplaatst.

4. Horen van bezwaarde
Op 15 mei 2020 is er telefonisch contact geweest met bezwaarde. [NAAM] heeft ingestemd
met telefonisch horen. [NAAM] herhaalt de gronden uit haar bezwaarschrift en  heeft
samengevat het volgende aangevoerd:

.  Het was voor de bezwaarde niet duidelijk wat wel en niet mocht. Er waren geen borden
zichtbaar.
.  Voor het kantoorgebouw was geen fietsenrek, maar wel fietsparkeervakken. Op terugweg
zag bezwaarde veel fietsen op de stoep liggen. Zij snapt niet waarom hij haar fiets wel is
verwijderd en niet die van anderen.

5. Juridisch kader
Ingevolge artikel 4.27 lid 3 en 4 van de Algemene Plaatselijke Verordening (APV) kan in het belang
van de veiligheid en ter voorkoming van hinder een gebied worden aangewezen waarin fietsen
uitsluitend in de daarvoor bestemde voorziening (lees: een fietsenrek) mogen worden geparkeerd.
Door het intensief gebruik en hoge fietsparkeerdruk is het gebied rond het NS-station Amsterdam
Zuid door het college van burgemeester en wethouders aangewezen als gebied waarin het
verboden is om fietsen buiten de daarvoor bestemde voorzieningen te parkeren.1

Verder zijn van toepassing artikel 5:21, artikel 5:24, artikel 5:25 en artikel 5:29 van de Algemene
wet bestuursrecht (Awb). Op grond hiervan kunt u een overtreding zelf beëindigen door het
meevoeren en opslaan van de fiets, nadat u de betrokkene in de gelegenheid heeft gesteld zelf de
overtreding op te heffen. Tevens kunt u de kosten hiervan in rekening brengen.

6. Overwegingen
Beoordeeld moet worden of er sprake was van een overtreding, en zo ja, of het verwijderen en
opslaan van de fiets volgens de juiste procedure heeft plaatsgevonden.

6.1 Ten aanzien van het besluit
In het aangewezen gebied is het verboden fietsen buiten een parkeervoorziening te plaatsen. Dit
verbod wordt gehandhaafd teneinde de voetgangers die van het station gebruik maken de ruimte
te geven. Door middel van informatieborden wordt gewezen op het verbod om buiten de rekken
te parkeren.

Uit het constateringsformulier en de foto's die zijn gemaakt bij de verwijdering van de fiets, blijkt
dat de fiets buiten een fietsvoorziening is aangetroffen. De fiets stond voor een gebouw  naast
andere fietsen geplaatst. Voor een handhaver is bepalend hoe hij de fiets aantreft.

Overtreding van artikel 4.27 lid 4 van de APV staat hiermee vast.

Indien een fiets in een aangewezen gebied buiten een fietsvoorziening wordt aangetroffen, krijgt
de eigenaar vanaf het aanbrengen van de sticker één uur de tijd om de fiets te verwijderen. Een
begunstigingstermijn van één uur wordt voldoende geacht om de overtreder in staat te stellen de
overtreding ongedaan te maken. Een langere begunstigingstermijn wordt gelet op de druk op de
openbare ruimte in het gebied en de aanzuigende werking van verkeerd geparkeerde fietsen niet
wenselijk geacht en zou in feite leiden tot het gedogen van overtredingen.

1 Gemeenteblad van 3 mei 2016,nr 55896, ' Aanwijzen gebieden bij NS-stations met maximale 
fietsparkeerduur en vaststellen Handboek Fietsparkeren'.

Uit de foto blijkt dat de fiets voorzien was van een sticker. Uit het constateringsformulier blijkt dat
de sticker op 6 januari 2020 om 08:.50 uur is aangebracht, en dat de fiets op 6 januari 2020 om
11:.03 uur is verwijderd.

Hieruit volgt dat u de juiste procedure heeft gevolgd bij het verwijderen van de fiets.

6.2 Ten aanzien van de bezwaren
Bezwaarde geeft aan dat zij haar fiets had geplaatst voor haar kantoorgebouw. Voor het
kantoorgebouw waren geen fietsenrekken, maar wel fietsparkeervakken. De fietsenstalling was
op afstand en te steil. [NAAM] heeft het vermoeden dat een ander persoon haar fiets heeft
verplaatst. Het is inderdaad niet mogelijk om een fiets in een gemarkeerd vak zó te stallen dat een
ander deze niet kan verschuiven of verplaatsen. Er is immers geen nietje of fietsenrek waaraan
de fiets bevestigd kan worden. De commissie overweegt dat degene die zijn fiets stalt in een
geparkeerd vak weet dat de fiets nergens aan vastgemaakt kan worden.: Hhet is dan zijn keuze de
fiets daar in te zetten. Ook kan de fietser ervoor kiezen de fiets in een fietsenrek op wat meer
afstand van de bestemming te plaatsen. Uit contact met de handhaver is zelfs gebleken dat er op
50 meter afstand van de verwijderlocatie een bewaakte fietsenstalling is. In dit geval heeft de
bezwaarde er bewust voor gekozen om de fiets voor haar kantoorgebouw te plaatsen en de het
bijbehorende risico te aanvaarden dat een ander haar fiets kan verplaatsen.

Bezwaarde voert aan dat zij het recht had om haar fiets te plaatsen in het fietsparkeervak. Er
waren geen borden zichtbaar waaruit blijkt dat ze haar fiets daar niet mocht plaatsen. Van een
verkeersdeelnemer mag  worden verwacht dat hij zij onderzoek doet naar de ter plaatse geldende
verkeerssituatie. Dat bezwaarde heeft nagelaten om zich te oriënteren op de
parkeermogelijkheden van fietsen in het gebied rond het Zuidplein, komt voor zijn haar rekening.
Bovendien wordt door middel van informatieborden uitsluitend gewezen op het verbod om buiten
de rekken te parkeren. Het zijn het niet de borden die het parkeerverbod in het leven roepen. Het
is de bevoegdheid in de APV en het Aanwijzingsbesluit die maken dat er een bepaald regime geldt
in het gebied. Het al dan niet aanwezig zijn van een bord doet daarom niet af aan de geldende
regels, waarbij wordt verwezen naar de uitspraak van de Afdeling bestuursrechtspraak van de
Raad van State van 2 juli 2014.2

Bezwaarde geeft aan dat andere in  overtreding staande fietsen niet zijn verwijderd. [NAAM]
beroept  zich  daarmee  op  he  gelijkheidsbeginsel.  Overwogen  wordt  dat  dit  beroep  op  het
gelijkheidsbeginsel niet slaagt. De handhavingscapaciteit is beperkt en daarom kunnen niet alle
fietsen die niet correct geparkeerd zijn tegelijkertijd worden verwijderd. Dat andere fietsen niet
zijn verwijderd, leidt er niet toe dat bezwaarde zijn haar fiets onterecht is verwijderd.

7. Conclusie
Op grond van het voorgaande is de commissie van oordeel dat het bezwaar ongegrond is en dat het

2 Raad van State 2 juli 2014, ECLI:NL:RVS:2014:2398.

bestreden  besluit  in  stand  dient  te  blijven. [NAAM]  komt  niet  in  aanmerking  voor  een
kostenvergoeding.

Adviseur,

Mw. [NAAM]