Advies van de bezwaarschriftencommissie Juridisch Bureau

Aan           Het college van burgemeester en wethouders van Amsterdam
Zaaknummer    JB.19.002799.001
Datum         19 maart 2019
Onderwerp     Advies naar aanleiding van het bezwaarschrift van mevrouw [NAAM] college,

1. Inleiding
Op 8 januari 2019 heeft de handhaver, namens u, de fiets van mevrouw [NAAM] (hierna: bezwaarde)
verwijderd van de locatie  Silodam en opgeslagen bij het Fietsdepot. De fiets van bezwaarde stond
volgens het besluit langer dan 14 dagen ongebruikt in een rek . Het besluit is op 20 december 2018
bekendgemaakt.

Tegen dit besluit is een bezwaarschrift ingediend. Het bezwaarschrift , met poststempel 20 februari
2019, is op 21 februari 2019 ontvangen. Bij brief van 25 februari 2019 is de ontvangst van het
bezwaarschrift bevestigd.

2. Ontvankelijkheid
Alvorens het bezwaarschrift inhoudelijk kan worden behandeld, dient beoordeeld te worden of het
bezwaarschrift ontvankelijk is. De commissie overweegt daartoe het volgende.

Het besluit is bekend gemaakt op 20 december 2018. De termijn voor het indienen van het
bezwaarschrift ving aan op 21 december 2018. Volgens de uitspraak van 10 oktober 2016 van de
Rechtbank Den Haag1 is de sticker op de fiets het besluit. Gelet op artikel 6:7 jo. 6:8 van de
Algemene wet bestuursrecht (hierna: Awb) was 31 januari 2019 de laatste dag waarop het
bezwaarschrift kon worden ingediend. Het bezwaarschrift, met poststempel 20 februari 2019, is
op 21 februari 2019 ontvangen. Daarmee staat vast dat het bezwaarschrift niet tijdig is ingediend.

De vraag is vervolgens of de termijnoverschrijding verschoonbaar is te achten. Slechts in zeer
bijzondere gevallen wordt het bezwaarschrift bij te late indiening in behandeling genomen.
Bezwaarde moet dan aantonen dat het haar niet aan te rekenen is, dat zij te laat is met haar
bezwaarschrift.

Bij brief van 25 februari 2019 is bezwaarde in de gelegenheid gesteld om schriftelijk te laten weten
waarom het bezwaarschrift te laat is ingediend. [NAAM] heeft geen gebruik gemaakt van deze

1 Rb. Den Haag 10 oktober 2016, ECLI:NL:RBDHA:2016:12168.

mogelijkheid. Op 15 maart 2019 is er telefonisch contact geweest met bezwaarde. Tijdens dat
gesprek gaf bezwaarde aan dat zij niet heeft gelet op de bezwaartermijn. Zij was met vakantie en
had niet door dat haar fietsen weg waren. Dat bezwaarde met vakantie was, geeft geen aanleiding
om de termijnoverschrijding verschoonbaar te achten. De commissie overweegt dat niet is
gebleken dat het bezwaarde niet aangerekend kan worden dat er niet tijdig bezwaar is ingediend.

Gelet op het voorgaande wordt geconcludeerd dat de termijnoverschrijding niet verschoonbaar is.
Er wordt zodoende niet toegekomen aan een inhoudelijke behandeling van de bezwaren.

3. Advies
Op grond van het vorenstaande adviseer ik u:
-  Het bezwaarschrift van 21 februari 2019 niet-ontvankelijk te verklaren-
-  Het bestreden besluit in stand te laten.

Adviseur,

Mw. [NAAM]